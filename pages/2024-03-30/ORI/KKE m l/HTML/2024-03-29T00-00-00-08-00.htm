<html><body><h1>ΛΑΡΙΣΑ | Χτύπημα της συγκέντρωσης έξω από συναυλία των ΗΠΑ - ΝΑΤΟ! Νέα Αντιπολεμική - Αντιιμπεριαλιστική διαδήλωση των Σάββατο 30/3! - ΚΚΕ(μ-λ)</h1><hr/>Published Time: 2024-03-29T00:00:00+08:00<br>Author: ΚΚΕ(μ-λ)<br>Images: <a href="https://www.kkeml.gr/media/m3id53ge/larisa-antinato-katastoli-1.jpg">000000.jpg</a>&nbsp;<a href="https://www.kkeml.gr/media/bilbb1fe/larisa-antinato-katastoli-2.jpg?width=500&height=375">000001.jpg?width=500&height=375</a>&nbsp;<a href="https://www.kkeml.gr/media/v1daelkp/larisa-antinato-katastoli-3.jpg?width=500&height=281.25">000002.25</a><br>Description: Καταγγέλουμε με τον πιο κατηγορηματικό τρόπο την χθεσινη καταστολή απέναντι σε διαδηλωτές που συγκεντρώθηκαν έξω από τη συναυλία που στήθηκε από τα κομάντο των ΗΠΑ-ΝΑΤΟ. Εργαζόμενοι και λαός ήρθαν αντιμέτωποι με τις ασπίδες, τα χημικά και τις κρότου λάμψης των δυνάμεων καταστολής.<br>Categories: <br>Tags: article<br>Type: article<br><img src="../Images/2024-03-29T00-00-00-08-00/000000.jpg" srcset="../Images/2024-03-29T00-00-00-08-00/000000.jpg"/>
<div class="col-md-8 animate-box pt-2" data-animate-effect="fadeInLeft" id="fh5co-single-content">
<p>Καταγγέλουμε με τον πιο κατηγορηματικό τρόπο την χθεσινη καταστολή απέναντι σε διαδηλωτές που συγκεντρώθηκαν έξω από τη συναυλία που στήθηκε από τα κομάντο των ΗΠΑ-ΝΑΤΟ. Εργαζόμενοι και λαός ήρθαν αντιμέτωποι με τις ασπίδες, τα χημικά και τις κρότου λάμψης των δυνάμεων καταστολής.</p>
<p>Για ακόμη μια φορά αποδεικνύεται με τον πιο κατηγορηματικό τρόπο πως η παρουσία των φονιάδων δίπλα στα σπίτια μας αποτελεί δέσμευση της κυβέρνησης απέναντι στους ιμπεριαλιστές των ΗΠΑ. Για αυτό και δεν ήθελαν να τους χαλάσει η φιέστα.</p>
<p style="text-align: center;"><img alt="" height="375" src="../Images/2024-03-29T00-00-00-08-00/000001.jpg" srcset="../Images/2024-03-29T00-00-00-08-00/000001.jpg" width="500"/></p>
<p>Για λογαριασμό της ντόπιας αστικής τάξης, έχουν δεσμευτεί απέναντι στα ξένα αφεντικά τους και έχουν μετατρέψει τη Θεσσαλία και σχεδόν ολόκηρη τη χώρα σε μια μεγάλη πλατφόρμα εξόρμησης των φονιάδων. Τους παραχωρούν γη, αέρα και ύδωρ εμπλέκοντας το λαό και τη χώρα στους επικίνδυνους πολεμικούς σχεδιασμούς τους. Μετατρέποντας ταυτόχρονα τη χώρα σε μαγνήτη για τα όπλα των αντιπάλων τους.</p>
<p>Η στήριξη της κυβέρνησης της ΝΔ στην προάσπιση των αμερικανικών συμφερόντων στην περιοχή όπως η εμπλοκή της χώρας στην επέμβαση των ΗΠΑ-ΕΕ-Βρετανίας στην Ερυθρά Θάλασσα, ή στο μέτωπο της Ουκρανίας, φέρνει όλο και πιο κοντά μας τα σύννεφα του  πολέμου.</p>
<p style="text-align: center;"><img alt="" height="281.25" src="../Images/2024-03-29T00-00-00-08-00/000002.25" srcset="../Images/2024-03-29T00-00-00-08-00/000002.25" width="500"/></p>
<p>Ο πιο ουσιαστικός τρόπος απάντησης στην χθεσινή καταστολή αλλά και καταγγελίας της παρουσίας των αμερικανονατοϊκών στη Λάρισα και σε όλη τη χώρα, είναι οι εργαζόμενοι, ο λαός και η νεολαία βροντοφωνάξουν στο δρόμο την αντίθεσή τους στην πολιτική της εξάρτησης, της εκμετάλλευσης, της φασιστικοποίησης και του πολέμου!</p>
<p><strong>Το Σάββατο 30 Μάρτη όλοι στην αντιπολεμική – αντιιμπεριαλιστική διαδήλωση καταγγελίας της εμπλοκής της χώρας στην επέμβαση στην Ερυθρά Θάλασσα, στις 4μμ, από την κεντρική πλατεία Λάρισας.</strong></p>
<ul>
<li><strong>Η ΤΡΟΜΟΚΡΑΤΙΑ ΔΕ ΘΑ ΠΕΡΑΣΕΙ!</strong></li>
<li><strong>ΚΑΜΙΑ ΕΜΠΛΟΚΗ ΤΗΣ ΧΩΡΑΣ – ΚΑΜΙΑ ΔΙΕΥΚΟΛΥΝΣΗ ΣΤΟΥΣ ΦΟΝΙΑΔΕΣ!</strong></li>
<li><strong>ΟΥΤΕ ΓΗ ΟΥΤΕ ΝΕΡΟ ΣΤΟΥΣ ΦΟΝΙΑΔΕΣ ΤΩΝ ΛΑΩΝ!</strong></li>
<li><strong>ΕΞΩ ΗΠΑ-ΝΑΤΟ-ΒΑΣΕΙΣ ΑΠΟ ΤΗ ΘΕΣΣΑΛΙΑ ΚΑΙ ΤΗ ΧΩΡΑ!</strong></li>
<li><strong>ΟΙ ΛΑΟΙ ΔΕΝ ΕΧΟΥΝ ΑΝΑΓΚΗ ΑΠΟ ΠΡΟΣΤΑΤΕΣ!</strong></li>
<li><strong>ΛΕΥΤΕΡΙΑ ΣΤΗΝ ΠΑΛΑΙΣΤΙΝΗ!</strong></li>
</ul>
<p style="text-align: right;"><em>Λάρισα, 28/3/24</em></p>
</div><p>Source: <a href="https://www.kkeml.gr/larisa-xtyphma-ths-sygkentrwshs-eksw-apo-synaulia-twn-hpa-nato/">https://www.kkeml.gr/larisa-xtyphma-ths-sygkentrwshs-eksw-apo-synaulia-twn-hpa-nato/</a></p></body></html>