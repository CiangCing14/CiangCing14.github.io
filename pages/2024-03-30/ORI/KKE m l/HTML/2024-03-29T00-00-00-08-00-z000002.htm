<html><body><h1>Έφυγε από τη ζωή ο σ. Νίκος Αδαμόπουλος, στέλεχος του ΝΑΡ - ΚΚΕ(μ-λ)</h1><hr/>Published Time: 2024-03-29T00:00:00+08:00<br>Author: ΚΚΕ(μ-λ)<br>Images: <a href="https://www.kkeml.gr/media/0ngkdlis/nikos_adamopoulos.jpg">000000.jpg</a><br>Description: Με θλίψη πληροφορηθήκαμε τον αιφνίδιο χαμό του σ. Νίκου Αδαμόπουλου, στελέχους του ΝΑΡ, το πρωί της Πέμπτης 28 Μάρτη. Η μνήμη του σ. Νίκου Αδαμόπουλου θα μείνει ζωντανή στους αγώνες του λαϊκού εργατικού κινήματος. Εκφράζουμε τα θερμά μας συλλυπητήρια στους οικείους του και στους συντρόφους του ΝΑΡ.<br>Categories: <br>Tags: article<br>Type: article<br><img src="../Images/2024-03-29T00-00-00-08-00-z000002/000000.jpg" srcset="../Images/2024-03-29T00-00-00-08-00-z000002/000000.jpg"/>
<div class="col-md-8 animate-box pt-2" data-animate-effect="fadeInLeft" id="fh5co-single-content">
<p>Με θλίψη πληροφορηθήκαμε τον αιφνίδιο χαμό του σ. Νίκου Αδαμόπουλου, στελέχους του ΝΑΡ, το πρωί της Πέμπτης 28 Μάρτη.</p>
<p>Ο σ. Νίκος, γεννημένος το 1958 και μεγαλωμένος σε εργατική οικογένεια, οργανώθηκε από τα εφηβικά του χρόνια στην ΚΝΕ και αργότερα στο ΚΚΕ. Αποχώρησε το 1989, μετά τη συμμετοχή του ΚΚΕ στις κυβερνήσεις Τζανετάκη και Ζολώτα και εντάχθηκε στο ΝΑΡ από τη συγκρότησή του, αποτελώντας δραστήριο στέλεχός του, μέχρι το τέλος.</p>
<p>Ο Νίκος Αδαμόπουλος, ενεργός συνδικαλιστής, υπήρξε για πολλά χρόνια πρόεδρος του Σωματείου εργαζομένων του Δήμου Νέας Ιωνίας, όπου εργάστηκε μέχρι τη συνταξιοδότησή του. Διετέλεσε μέλος του Γενικού Συμβουλίου της ΠΟΕ-ΟΤΑ και περιφερειακός σύμβουλος με την Αντικαπιταλιστική Ανατροπή στην Αττική. Τον σ. Νίκο τον συναντήσαμε στους αγώνες του λαϊκού κινήματος με την κομματική του ιδιότητα και συνεργαστήκαμε μαζί του σε συνδικαλιστικό επίπεδο, στους αγώνες των εργαζομένων στο Δημόσιο.</p>
<p>Η μνήμη του σ. Νίκου Αδαμόπουλου θα μείνει ζωντανή στους αγώνες του λαϊκού εργατικού κινήματος.</p>
<p>Εκφράζουμε τα θερμά μας συλλυπητήρια στους οικείους του και στους συντρόφους του ΝΑΡ.</p>
</div><p>Source: <a href="https://www.kkeml.gr/efyge-ap-th-zwh-o-s-nikos-adamopoulos-stelexos-tou-nar/">https://www.kkeml.gr/efyge-ap-th-zwh-o-s-nikos-adamopoulos-stelexos-tou-nar/</a></p></body></html>