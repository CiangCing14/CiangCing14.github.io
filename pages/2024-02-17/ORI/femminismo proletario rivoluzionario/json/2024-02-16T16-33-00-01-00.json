{"title": "Le ragazze detenute nel carcere di Torino in sciopero della fame", "published time": "2024-02-16T16-33-00-01-00", "images": ["https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/w400-h266/proxy-image-3.webp"], "content": "<div class=\"post-body entry-content\" id=\"post-body-4318560204008067365\" itemprop=\"description articleBody\">\n<div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\"><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/s820/proxy-image-3.webp\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"546\" data-original-width=\"820\" height=\"266\" src=\"../Images/2024-02-16T16-33-00-01-00/000000.png\" srcset=\"../Images/2024-02-16T16-33-00-01-00/000000.png\" width=\"400\"/></a></div><br/><b>Da marted\u00ec 6 febbraio al carcere di Torino nella sezione femminile \u00e8 iniziato un nuovo sciopero della fame.</b></span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">Le ragazze di Torino hanno fatto sapere, tramite una lettera, l\u2019intenzione di intraprendere uno sciopero della fame a staffetta per richiamare l\u2019attenzione sull\u2019emergenza carcere. In particolare i temi sollevati riguardano il sovraffollamento e dunque la necessit\u00e0 di utilizzare maggiormente misure alternative, la liberazione anticipata, difficilmente accordata anche in casi di buona condotta. Un\u2019iniziativa nata a sostegno di Rita Bernardini e Roberto Giachetti affinch\u00e9 si riesca a costituire una rete che da dentro e fuori le mura del carcere faccia pressione per ottenere questi risultati e che si aggiunge ad altre iniziative simili gi\u00e0 portate avanti da parte delle Ragazze di Torino negli scorsi mesi.</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">Abbiamo raggiunto Stefania ai nostri microfoni, da poco uscita dal carcere di Torino e che ha preso parte a questa protesta, che ci ha raccontato le condizioni carcerarie mettendo in luce i paradossi di questa istituzione, la sua completa inutilit\u00e0 in un\u2019ottica di \u201creinserimento\u201d nella societ\u00e0, la cecit\u00e0 di chi organizza e governa questo luogo di fronte alle richieste della popolazione detenuta che sono il minimo a cui si dovrebbe tendere.</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">\u300a</span><span style=\"color: #080808; font-family: Verdana;\">Dignit\u00e0 \u00e8 vivere in un paese dove le carceri non siano sovraffollate e venga garantito il reinserimento sociale dei detenuti che anche la miglior garanzia di sicurezza\u300b-Sergio Mattarella, Presidente della Repubblica Febbraio 2022</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">Sono passati due anni, dagli applausi di tutti i parlamentari a questo \u201emonito\u201c del Presidente Mattarella, ma nulla \u00e8 stato fatto dagli stessi parlamentari affinch\u00e9 venisse rispettata quella richiesta di \u201edignit\u00e0\u201c per i reclusi e \u201egarantita\u201c la sicurezza della societ\u00e0 se l\u2019abolizione del carcere al pi\u00f9 appare un\u2019utopia, la stessa <b>costruzione di nuove carceri per \u201erisolvere\u201c il problema eterno del sovraffollamento e/o della recidiva \u00e8 un\u2019utopia, anzi \u00e8 un\u2019inutile modo per distrarre le persone e come si dice buttare la palla in tribuna per non assumere alcuna decisione.</b></span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">Siamo le detenute del carcere di Torino, scriviamo questa lettera perch\u00e9 chiediamo che venga varata con urgenza una misura deflattiva: <b>siamo 60.000 (\u00e8 pi\u00f9) stipati in 47.000 posti regolamentari,</b> vorremmo da qui sostenere l\u2019iniziativa non-violenta di Rita Bernardini e Roberto Giachetti per dare impulso alla proposta di legge di modifica della liberazione anticipata speciale e ordinamentale! La nostra voce oltre le sbarre per richiamare l\u2019attenzione di tutti!!!</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">La soluzione non \u00e8 pi\u00f9 repressione o controllo sociale, la soluzione non \u00e8 il castigo, ma riportare la legittimit\u00e0 in questo \u2013 non luogo, dove lo \u201eStato\u201c stesso \u00e8 in flagranza di reato visto che non si rispettano i diritti essenziali dell\u2019essere umano.</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">Il sovraffollamento \u00e8 fuorilegge; \u00e8 benzina sul fuoco \u00e8 in una situazione di per se gi\u00e0 \u201eesplosiva\u201c; vanifica la condizione di trattamento utile al reinserimento, quindi sbatterci in queste condizioni e in questo \u201etipo di galere\u201c non servir\u00e0 a nessuno. N\u00e9 per chi vota a destra, n\u00e9 per chi vota a sinistra. SIATE CORAGGIOSI</span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\"><b>Le detenute del carcere femminile di Torino.</b></span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\"><br/></span></div><div style=\"background: rgb(255, 255, 255); padding: 3px 6px;\"><span style=\"color: #080808; font-family: Verdana;\">da Radio Blackout</span></div>\n<div style=\"clear: both;\"></div>\n</div>", "description": "Da marted\u00ec 6 febbraio al carcere di Torino nella sezione femminile \u00e8 iniziato un nuovo sciopero della fame. Le ragazze di Torino hanno fatto...", "author": ["fannyhill"], "source": "https://femminismorivoluzionario.blogspot.com/2024/02/le-ragazze-detenute-nel-carcere-di.html"}