{"title": "pc 15 novembre - Siena. I tagli del governo si abbattono sull\u2019universit\u00e0. Lunedi assemblea - info", "published time": "2024-11-15T15:33:00+08:00", "images": ["https://assets.contropiano.org/img/2024/11/Siena-Cravos.jpg"], "content": "<div class=\"post-body entry-content\" id=\"post-body-7054455580925608234\" itemprop=\"description articleBody\">\n<p>di <a href=\"https://contropiano.org/author/hkcmnst917a\">\nCravos - organizzazione studentesca</a></p>\n<div id=\"thumbsingle\">\n<a href=\"https://assets.contropiano.org/img/2024/11/Siena-Cravos.jpg\" rel=\"aprilightbox\" style=\"clear: left; float: left; margin-bottom: 1em; margin-right: 1em;\" title=\"Ingrandisci la foto Siena. I tagli del governo si abbattono sull\u2019universit\u00e0. Lunedi assemblea\"><img alt=\"\" height=\"182\" src=\"../Images/2024-11-15T15-33-00-08-00/000000.jpg\" srcset=\"../Images/2024-11-15T15-33-00-08-00/000000.jpg\" width=\"400\"/></a></div>\n<p><span><span style=\"font-family: Liberation Serif, serif;\"><span>La\n manovra finanziaria in via di approvazione segna un drammatico ritorno \nall\u2019austerit\u00e0 nella gestione delle risorse pubbliche, con pesanti \nripercussioni sulle Universit\u00e0. Il Fondo per il Finanziamento Ordinario \n(FFO) subisce infatti un taglio da parte del Governo Meloni di\u00a0700 \nmilioni di euro, un ridimensionamento che non si vedeva dal 2013 e che \nrisparmia solo 6 Atenei italiani su 84.</span></span></span></p>\n<p><span><span style=\"font-family: Liberation Serif, serif;\"><span>Per\n l\u2019Universit\u00e0 per Stranieri di Siena (Unistrasi) questo si tradurr\u00e0 in \nuna riduzione di\u00a0620mila euro, mentre\u00a0l\u2019Universit\u00e0 di Siena\u00a0dovr\u00e0 fare i\n conti con un taglio di ben\u00a08,9 milioni di euro. Questi numeri non sono \nsolo cifre, ma la prospettiva di un vero e proprio blocco della vita \naccademica, con inevitabili ripercussioni su servizi, corsi di studio e,\n in prospettiva, un possibile aumento delle tasse studentesche.</span></span></span></p>\n<p><span><span style=\"font-family: Liberation Serif, serif;\"><span>I\n tagli alle Universit\u00e0, con il blocco delle assunzioni e un turnover \nlimitato al 75%, sono accompagnati<span></span></span></span></span></p><a name=\"more\"></a><span><span style=\"font-family: Liberation Serif, serif;\"><span> da una\u00a0riforma del pre-ruolo\u00a0che \nrende ancora pi\u00f9 precaria la condizione dei ricercatori negli Atenei \nitaliani, con contratti e tutele sempre pi\u00f9 fragili. Questo incide \npesantemente sulla libert\u00e0 di ricerca, ormai condizionata dalla \nprecariet\u00e0 e dalla dipendenza da finanziatori privati.</span></span></span><p></p>\n<p><span><span style=\"font-family: Liberation Serif, serif;\"><span>Pur\n riconoscendo che il problema di fondo \u00e8\u00a0l\u2019assenza di finanziamenti \nstrutturali\u00a0a medio lungo termine agli Atenei da parte del Ministero, \nnon possiamo accettare che l\u2019Universit\u00e0 di Siena risponda a questa crisi\n prevedendo il\u00a0blocco delle assunzioni\u00a0e ulteriori tagli, che ricadranno\n su tutti i membri della comunit\u00e0 accademica.<span></span></span></span></span></p><p><span><span style=\"font-family: Liberation Serif, serif;\"><span>Critichiamo\n inoltre l\u2019aumento della\u00a0quota premiale\u00a0dell\u2019FFO, determinata in base ai\n parametri ANVUR, un sistema di finanziamento che, anzich\u00e9 supportare, \npenalizza le universit\u00e0 pi\u00f9 in difficolt\u00e0, riducendo ulteriormente le \nloro risorse. Nel 2014, la\u00a0quota base\u00a0rappresentava il 73% del FFO, oggi\n \u00e8 intorno al 50%, mentre la quota premiale \u00e8 aumentata dal 17% a circa \nil 27%. </span></span></span></p>\n<p><span><span style=\"font-family: Liberation Serif, serif;\"><span>Questo\n spostamento ha cambiato la logica di distribuzione dei fondi, che prima\n si basava su criteri legati alle spese annuali degli Atenei, garantendo\n un aiuto pi\u00f9 equo. Ora, invece, i fondi vengono ripartiti sempre di pi\u00f9\n in base a criteri di \u201cmerito\u201d, \u201cproduttivit\u00e0\u201d e \u201ccompetizione\u201d, \nfavorendo le universit\u00e0 pi\u00f9 grandi e penalizzando quelle pi\u00f9 piccole e \nperiferiche. L\u2019Universit\u00e0 di Siena non pu\u00f2 limitarsi ad accettare \npassivamente queste\u00a0regole del gioco, che alimentano le disuguaglianze \ntra gli Atenei e non rispondono alle reali necessit\u00e0 della comunit\u00e0 \naccademica.\u00a0 \u00a0 \u00a0</span></span></span></p>\n<p><span><span style=\"font-family: Liberation Serif, serif;\"><span>Per\n questo \u00e8 urgente unirci per sollecitare modifiche alla Legge di \nBilancio, che sar\u00e0 approvata definitivamente a fine dicembre, \nrivendicando\u00a0maggiori risorse per l\u2019Universit\u00e0 e la Ricerca, in \nparticolare per la quota non vincolata del FFO. \u00c8 fondamentale un \nfinanziamento strutturale, stabile e a lungo termine per garantire il \ndiritto allo studio e all\u2019accesso al lavoro universitario.</span></span></span></p>\n<p><span><span style=\"font-family: Liberation Serif, serif;\"><span>Invitiamo\n quindi studenti, dottorandi, ricercatori, docenti e lavoratori \ndell\u2019Universit\u00e0 a partecipare all\u2019assemblea che si terr\u00e0 luned\u00ec 18 \nnovembre dalle ore 16:30 nell\u2019Aula Magna storica del Rettorato \ndell\u2019Universit\u00e0 di Siena, per analizzare l\u2019impatto dei recenti tagli al \nFFO sulla nostra universit\u00e0, condividere preoccupazioni e raccogliere \nproposte.\u201d</span></span></span></p>\n<p><span><span style=\"font-family: Liberation Serif, serif;\"><span> ***** </span></span></span></p>\n<p><span><span style=\"font-family: Liberation Serif, serif;\"><span>Venerd\u00ec\n 15 novembre aderiremo al No Meloni Day, dopo due anni di governo il \nbilancio \u00e8 disarmante, soprattutto se si guarda alla prossima manovra di\n bilancio. Le politiche portate avanti da questo governo sono in \nassoluta continuit\u00e0 con il passato, confermano l\u2019intoccabilit\u00e0 delle \nfasce pi\u00f9 ricche a discapito della fascia medie e dei pi\u00f9 poveri. </span></span></span></p>\n<p><span><span style=\"font-family: Liberation Serif, serif;\"><span>Nonostante\n gli annunci non ci sono stati aumenti delle tasse per le banche, la \ngrande imprenditoria \u00e8 uscita illesa dalla manovra di bilancio, la quale\n invece attaccher\u00e0 il settore pubblico, tagliando su ambiti strategici \ncome la Sanit\u00e0 ,che perder\u00e0 quasi un punto di investimenti nel Pil del \npaese, e l\u2019istruzione con mezzo miliardo di tagli alle universit\u00e0 e 5660\n docenti e 2174 Ata in meno nella scuola dal 2025.</span></span></span></p>\n<p><span><span style=\"font-family: Liberation Serif, serif;\"><span>Passo\n indietro anche per le pensioni, nonostante il palliativo dell\u2019aumento \ndi 3 euro nelle pensioni minime, il depotenziamento di \u201cQuota 103\u201d \u00e8 di \nfatto una restaurazione della legge Fornero, tanto per confermare che \nquesto non \u00e8 un paese per giovani.</span></span></span></p>\n<p><span><span style=\"font-family: Liberation Serif, serif;\"><span>A\n tutto ci\u00f2 aggiungiamo la mancanza di un piano abitativo serio, nessun \ninvestimento reale, per rilanciare il meridione,se non l\u2019ennesima serie \ndi sgravi fiscali per le grandi imprese. Inoltre possiamo aggiungere una\n sottomissione totale alla Nato e agli Stati uniti, perch\u00e9 al suon del \n\u201cce lo chiede l\u2019Europa\u201d il governo Meloni risponde investendo 35 \nmiliardi per le spese militari, continuando a sostenere la guerra in \nUcraina e a mostrare vicinanza ad Israele, nonostante l\u2019affronto di un \nattacco diretto alle basi ONU italiane.</span></span></span></p>\n<p><span><span style=\"font-family: Liberation Serif, serif;\"><span>Insomma,\n il giudizio su questo governo \u00e8 assolutamente negativo, e i tagli \nprevisti, cos\u00ec come le prossime riforme della costituzione ci devono \nspingere a creare un\u2019opposizione dal basso, nuova, che sia capace di \nrispondere alle nostre esigenze di cittadini.</span></span></span><span><span style=\"font-family: Liberation Serif, serif;\"><span> <br/></span></span></span></p>\n<div style=\"clear: both;\"></div>\n</div>", "pdf_content": "", "pdf_links": [], "description": "di  Cravos - organizzazione studentesca                 La  manovra finanziaria in via di approvazione segna un drammatico ritorno  all\u2019aust...", "author": ["maoist"], "source": "https://proletaricomunisti.blogspot.com/2024/11/pc-15-novembre-siena-i-tagli-del.html"}