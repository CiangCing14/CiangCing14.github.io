{"title": "pc 15 novembre - Basta armi a Israele - MANIFESTAZIONE DEL 16 NOVEMBRE a Torino", "published time": "2024-11-15T15:46:00+08:00", "images": [], "content": "<div class=\"post-body entry-content\" id=\"post-body-3820031282530104763\" itemprop=\"description articleBody\">\n<p><b><span>Contro l\u2019occidente genocida, colonizzatore e guerrafondaio, resistenza fino alla vittoria. Manifestazione regionale 16 novembre</span></b></p>\n<p>Da pi\u00f9 di un anno, il mondo assiste in silenzio ad un genocidio trasmesso per la prima volta in diretta streaming.<br/>\nLa striscia di Gaza \u00e8 devastata, decine di migliaia di vittime, donne, \nuomini e bambini subiscono una violenza quotidiana e implacabile delle \nbombe israeliane.<br/>\nSecondo un gruppo di medici americani operanti a Gaza, le vittime sono \ncirca 119.000, mentre la rivista Lancet stima un totale di oltre \n180.000.<br/>\nQuesto genocidio si inserisce nel pi\u00f9 ampio progetto sionista di \ncolonialismo di insediamento e di pulizia etnica del popolo palestinese \ndalle loro terre, un progetto iniziato nel 1948 che prosegue \nimperterrito sino ad oggi.<br/>\nL\u2019occupazione israeliana non accenna a fermare la sua furia genocida che\n viene giustificata da narrazioni e ideologie islamofobe e arabofobe che\n non fanno altro che dipingere il popolo palestinese e arabo come un \nmanipolo di terroristi violenti.<br/>\nLa retorica usata da Israele nel descrivere le persone palestinesi come \nanimali umani ha il principale obiettivo di deumanizzarle.</p><p>Le\n comunit\u00e0 palestinesi non sono brutalmente attaccate solo a Gaza ma \nanche in Cisgiordania, dove i coloni armati devastano i villaggi.<br/>\nRecentemente, la macchina di guerra israeliana ha esteso il proprio \nraggio di sterminio e di<span></span></p><a name=\"more\"></a> colonialismo in Libano, Siria, Yemen e Iran, \ncausando migliaia di vittime e mirando al progetto di costruzione della \n\u201cGrande Israele\u201d.<br/>\nNonostante l\u2019ampliamento del massacro, e le mire di guerra di Israele \nche coinvolgono sempre pi\u00f9 Paesi e soggetti, la comunit\u00e0 internazionale \ncontinua vigliaccamente a giustificare l\u2019operato israeliano mostrando \nvisibilmente come sia la prima ad avere profondi interessi politici ed \neconomici nel mantenere attiva la colonizzazione e la guerra nei \nconfronti di questi paesi.<br/>\nLa complicit\u00e0 attiva dell\u2019Occidente e degli Stati Uniti \u00e8 da sempre stata un perno fondante<br/>\nnell\u2019occupazione e nello sterminio della popolazione palestinese, in \nparticolare gli Stati Uniti che hanno recentemente stanziato oltre 20 \nmilioni di dollari per sostenere l\u2019esercito israeliano, oltre al \nmantenimento di un ponte aereo per favorire la fornitura di materiale \nbellico.<br/>\nUna complicit\u00e0 che si estende anche nella recente sospensione dei fondi \nUNRWA da parte dell\u2019entit\u00e0 sionista, che ha visto la comunit\u00e0 \ninternazionale ancora una volta ricoprire un ruolo di profonda \npassivit\u00e0.<br/>\nAnche l\u2019Italia gioca un ruolo fondamentale: invece di opporsi, il \ngoverno italiano supporta politicamente il genocidio e l\u2019occupazione, \nrifiutando di condannarlo nelle sedi internazionali, e si colloca al \nterzo posto mondiale per esportazioni di armi verso Israele. Questo \nsignifica che armi e munizioni prodotte in Italia finiscono nelle mani \ndi chi perpetua il massacro in Palestina e che le collaborazioni \naccademiche e scientifiche italiane con istituzioni israeliane \nsostengono direttamente e indirettamente un complesso militare \noppressivo.<br/>\nSolo in Piemonte la Leonardo S.p.A, una delle maggiori aziende nella \nquali si produce materiale bellico esportato poi in Israele, ha ben \nquattro sedi, collaborando non solo con industrie private ma anche con \nle Universit\u00e0 come il Politecnico e l\u2019Universit\u00e0 di Torino, supportando e\n finanziando un sapere che va utilizzato per il massacro e lo sterminio \ndel popolo palestinese.<br/>\nIl genocidio in corso e l\u2019ampia guerra che ne consegue non sono eventi \nlontani: hanno un impatto diretto anche su di noi. Oltre al drammatico \nsostegno all\u2019industria bellica, il governo italiano ha recentemente \nstanziato 32 miliardi di euro (con un incremento di oltre il 7% rispetto\n all\u2019anno scorso) per il bilancio della difesa 2025, una cifra record \ndestinata all\u2019industria militare.<br/>\nOgni euro speso per le armi sottrae risorse alla sanit\u00e0, all\u2019istruzione e\n al welfare, alla messa in sicurezza dei territori piegati dalle crisi \nclimatiche, mentre la crisi sociale si aggrava. Il costo della vita si \ninnalza\u00a0sempre di pi\u00f9, i salari restano insufficienti, e i servizi \nessenziali crollano.<br/>\nI tentativi di criminalizzazione della solidariet\u00e0 alla Palestina si \ninseriscono in un contesto nazionale di repressione sempre pi\u00f9 capillare\n e permeante della nostra societ\u00e0, che si istituzionalizzano proprio a \npartire dall\u2019approvazione del ddl 1660.\u00a0<p></p><p>Mobilitarsi \u00e8 quindi oggi pi\u00f9 \nche mai un dovere, verso noi stessi e verso le generazioni future, per \ngarantire giustizia e un futuro libero da ogni forma di oppressione.<br/>\nChiediamo con forza e determinazione:<br/></p><div style=\"text-align: left;\">\n\u2022 Fermare la vendita e l\u2019invio di armi verso l\u2019entit\u00e0 coloniale sionista\u00a0<br/>\u2022 Cessare ogni accordo militare con l\u2019entit\u00e0 coloniale sionista</div><div style=\"text-align: left;\">\u2022 Cessare ogni accordo accademico con l\u2019entit\u00e0 coloniale sionista</div><div style=\"text-align: left;\">\u2022 Ridurre drasticamente la spesa pubblica per le armi e reindirizzare \nquesti fondi verso servizi pubblici essenziali come la sanit\u00e0 e \nl\u2019istruzione, per rispondere alle vere necessit\u00e0 della popolazione.</div><p></p><p>\nIl 16 novembre, scendiamo in piazza, tutt\u0259 insieme, per opporci alla \nviolenza dell\u2019occupazione sionista e a sostegno del popolo palestinese e\n libanese. Vogliamo che la nostra voce sia unita contro il genocidio e i\n massacri che continuano interrottamente in tutta l\u2019area, una voce unita\n contro le politiche imperialiste e coloniali di Israele, Stati Uniti, \nEuropa.<br/>\nScendiamo per ribadire il nostro incondizionato supporto alla resistenza\n del popolo palestinese fino alla sua liberazione dal fiume fino al \nmare.</p>\n<p>ADERISCI ALLA MANIFESTAZIONE DEL 16 NOVEMBRE! BASTA ARMI AD ISRAELE! \nCONTRO L!OCCIDENTE GENOCIDA, COLONIZZATORE E GUERRAFONDAIO! RESISTENZA \nFINO ALLA VITTORIA!</p>\n<p><i>Coordinamento Torino per Gaza</i></p>\n<div style=\"clear: both;\"></div>\n</div>", "pdf_content": "", "pdf_links": [], "description": "Contro l\u2019occidente genocida, colonizzatore e guerrafondaio, resistenza fino alla vittoria. Manifestazione regionale 16 novembre  Da pi\u00f9 di u...", "author": ["maoist"], "source": "https://proletaricomunisti.blogspot.com/2024/11/pc-15-novembre-basta-armi-israele.html", "source_name": "proletari comunisti"}