{"title": "pc 24 febbraio - lavoratori della logistica per la Palestina -info", "published time": "2024-02-24T07-24-00-01-00", "images": ["https://lh3.googleusercontent.com/blogger_img_proxy/AJ0KDdVWNrzGDs9RpYO_Jm4kGuNwWxcSEk-Ri859ULErK_Z3e8CpLhBeFVp-_vabUmu3HGecdfEZHFq0dzXZ644GTLa6vF7ZI4DQmLKhzJJ73_Zgt0g8eK1Bu1zxmBwodA6CPmEyilBAKMItsJnPNgDrXaeBjNntxGnZcf8AaurDCqnABroWHzcT=s0-d"], "content": "<div class=\"post-body entry-content\" id=\"post-body-8202358926444887236\" itemprop=\"description articleBody\">\n<p>\u00a0</p><header class=\"entry-header\">\n<h1 class=\"entry-title\">[ITALIA] Blocchi, presidi e disagi nelle \nprincipali citt\u00e0 per lo sciopero generale dei lavoratori contro guerre e\n genocidio in Palestina</h1>\n</header>\n<div class=\"entry-meta clearfix\">\n<span class=\"posted-on\"><i class=\"fa fa-clock-o\"></i>Febbraio 23, 2024</span><span class=\"comments\"><i class=\"fa fa-comments\"></i>0</span> </div>\n<div class=\"entry-thumb\"><img alt=\"\" class=\"attachment-vmagazine-lite-single-large size-vmagazine-lite-single-large wp-post-image\" height=\"250\" src=\"../Images/2024-02-24T07-24-00-01-00/000000.png\" srcset=\"../Images/2024-02-24T07-24-00-01-00/000000.png\" width=\"400\"/></div>\n<p class=\"has-text-align-center\">BLOCCHI, PRESIDI E DISAGI IN TUTTA ITALIA PER LO SCIOPERO GENERALE CONTRO GUERRA E GENOCIDIO A GAZA</p>\n<p>\u00c8 partito fin dalla tarda serata di giovedi lo sciopero generale \nnazionale proclamato dal SI Cobas contro guerra, economia di guerra e a \nsostegno della resistenza palestinese al genocidio a Gaza e alla pulizia\n etnica in Cisgiordania.</p>\n<p>Altissima ancora una volta l\u2019adesione nei magazzini della logistica e\n della gdo, in molte filiere pari al 100% dei lavoratori, con presidi e \niniziative di lotta ai cancelli.</p>\n<p>In alcune citt\u00e0 si sono svolti cortei e presidi di denuncia e \nboicottaggio delle aziende che producono e trafficano armi o delle \nistituzioni complici col colonialismo e i crimini di guerra israeliani: a\n Genova \u00e8 in corso una manifestazione ai varchi del Porto, in \nconcomitanza con l\u2019arrivo delle navi Zim dirette a Israele cariche di \nmateriale militare; a Napoli presidio di lotta alla Leonardo, vera e \npropria fabbrica di stato dell\u2019industria bellica; a Modena protesta \ndalla facolt\u00e0 di Ingegneria per chiedere la rottura dei rapporti col \ngoverno di Netanyahu; a Torino lo sciopero ha fermato stamane il \ndeposito logistico di Rivalta colpendo Carrefour, multinazionale che \nsostiene l\u2019esercito di Israele.</p><br/>\n<div style=\"clear: both;\"></div>\n</div>", "description": "[ITALIA] Blocchi, presidi e disagi nelle  principali citt\u00e0 per lo sciopero generale dei lavoratori contro guerre e  genocidio in Pal...", "author": ["maoist"], "source": "https://proletaricomunisti.blogspot.com/2024/02/pc-24-febbraio-lavoratori-della.html"}