{"title": "pc 15 febbraio - No all\u2019estradizione di Anan Yaeesh!", "published time": "2024-02-15T10-40-00-01-00", "images": ["https://assets.contropiano.org/img/2024/02/Anan-Yaeesh-estradizione-1-720x300.jpg", "https://assets.contropiano.org/img/2024/02/anan-yaeesh.jpeg"], "content": "<div class=\"post-body entry-content\" id=\"post-body-1157565744158102410\" itemprop=\"description articleBody\"><span class=\"articleauthor\">di<a href=\"https://contropiano.org/author/redazione-contropiano\">Comitato per la liberazione di Anan Yaeesh</a></span><div id=\"thumbsingle\"><img alt=\"\" height=\"167\" src=\"../Images/2024-02-15T10-40-00-01-00/000000.jpg\" srcset=\"../Images/2024-02-15T10-40-00-01-00/000000.jpg\" width=\"400\"/></div><p align=\"justify\"><span style=\"font-family: Liberation Serif, serif;\"><span><span lang=\"it-IT\">Il\n 29 gennaio 2024 le autorit\u00e0 italiane hanno arrestato, nella citt\u00e0 \ndell\u2019Aquila, Anan Yaeesh, a seguito di una richiesta di estradizione \navanzata dalle autorit\u00e0 israeliane.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Anan\n Yaeesh, 37 anni, \u00e8 un palestinese originario della citt\u00e0 di Tulkarem, \nin Cisgiordania; nel corso degli anni ha condotto la propria attivit\u00e0 \npolitica all\u2019interno del contesto della Seconda Intifada; ha scontato \noltre 4 anni nelle carceri dell\u2019occupazione e sub\u00ecto un agguato delle \nforze speciali israeliane nel 2006, durante il quale riport\u00f2 gravi \nferite per i colpi a lui inferti.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Anan\n lascia la Palestina nel 2013, diretto verso l\u2019Europa. Si reca \ninizialmente in Norvegia dove viene sottoposto a degli interventi \nchirurgici per rimuovere i proiettili rimasti nel suo corpo per anni.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Nel\n 2017 raggiunge l\u2019Italia, dove si stabilisce, e dove nel 2019 ottiene un\n regolare titolo di soggiorno. Nel 2023 si reca in Giordania, dove viene\n rapito dai servizi di sicurezza giordani allo scopo, con ogni \nprobabilit\u00e0, di consegnarlo ad Israele.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Dopo\n oltre sei mesi di detenzione, a seguito della diffusione della notizia \ndel suo arresto e il pericolo che venisse consegnato alle autorit\u00e0 \nisraeliane, i servizi di sicurezza giordani si trovano nella condizione \ndi doverlo rilasciare al fine di evitare malcontento e reazioni da parte\n dell\u2019opinione pubblica.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\"><img alt=\"\" class=\"alignleft wp-image-169369\" height=\"400\" src=\"../Images/2024-02-15T10-40-00-01-00/000001.jpeg\" srcset=\"../Images/2024-02-15T10-40-00-01-00/000001.jpeg\" width=\"400\"/></span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Nel\n novembre del 2023 torna in Italia, all\u2019Aquila, dove risiede, e viene \narrestato a seguito di un mandato di cattura italo-israeliano; questo ha\n luogo a seguito del consenso da parte del governo italian<span></span>o<span></span></span></span></span></p><a name=\"more\"></a><span style=\"font-family: Liberation Serif, serif;\"><span><span lang=\"it-IT\">all\u2019estradizione \u2013 \u00e8 difatti sulla base delle indicazioni del Ministro \ndella Giustizia Italiano che viene portata avanti la richiesta di misura\n cautelare.<span></span></span></span></span><p></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">La\n decisione da parte dell\u2019Italia di procedere con l\u2019estradizione \u00e8 di \nenorme gravit\u00e0, e alla gravit\u00e0 del fatto che sia presa in considerazione\n l\u2019estradizione di un cittadino palestinese alle autorit\u00e0 israeliane \n(sulla base di ipotetiche azioni di resistenza, svoltesi nei territori \noccupati, tutelate quindi dal diritto internazionale), si aggiungono \nanche una serie di considerazioni dettate dall\u2019attuale situazione \npolitica.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">In\n primis l\u2019Italia consegnerebbe un palestinese alle autorit\u00e0 israeliane, \nle quali lo processerebbero in un tribunale militare. In pi\u00f9, nel corso \ndegli ultimi mesi, molteplici sono stati i rapporti di organizzazioni e \nassociazioni internazionali per i diritti umani che riportano le inumane\n condizioni di detenzione e tortura nelle carceri israeliane.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">La\n preoccupazione per la situazione in corso \u00e8 nella certezza che, in caso\n di estradizione, il destino di Anan sar\u00e0 quello di essere condotto \ndavanti ad una corte militare e sottoposto a trattamenti disumani, \ncondizioni detentive impensabili, condizioni che ad oggi portano a 9 il \nnumero di prigionieri politici palestinesi uccisi negli ultimi quattro \nmesi nelle carceri israeliane, morti per tortura e per negligenza \nsanitaria.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Inoltre,\n con ogni probabilit\u00e0, gli elementi su cui sono state formalizzate \naccuse ad Anan Yaeesh sono il frutto di oramai noti metodi \nd\u2019investigazione e interrogatori considerati illegali in Italia e \ncompatibili con la definizione di tortura.</span></span></span></p><p align=\"justify\"><span style=\"font-family: Liberation Serif, serif;\"><span><span lang=\"it-IT\">Riteniamo\n che questo episodio rischia inoltre di rappresentare un pericoloso \nprecedente volto a sdoganare l\u2019estradizione e consegna di palestinesi in\n Italia e in Europa dietro richiesta di Israele che, ricordiamo, porta \navanti un\u2019occupazione militare dei territori palestinesi.</span></span></span></p><p align=\"justify\"><a href=\"https://whatsapp.com/channel/0029VaJoyvoElagxgx0pQN3h\"><span style=\"font-family: Liberation Serif, serif;\"><span><span lang=\"it-IT\">https://whatsapp.com/channel/0029VaJoyvoElagxgx0pQN3h</span></span></span></a></p><div style=\"clear: both;\"></div></div>", "description": "di  Comitato per la liberazione di Anan Yaeesh                          Il  29 gennaio 2024 le autorit\u00e0 italiane hanno arrestato, nella citt...", "author": ["maoist"], "source": "https://proletaricomunisti.blogspot.com/2024/02/pc-15-febbraio-no-allestradizione-di.html"}