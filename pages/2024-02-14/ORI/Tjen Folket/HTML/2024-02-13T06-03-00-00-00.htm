<html><body><h1>Jemen: Yankee-imperialismen intensiverer sine angrep</h1><hr/>Published Time: 2024-02-13T06-03-00-00-00<br>Modified Time: 2024-02-12T21:19:35+00:00<br>Author: Tjen Folket Media<br>Description: Yankee-imperialismen og britisk imperialisme har de siste ukene gjennomført flere angrep mot Jemen. Ansar Allahs talserson Yahya Saree sier at angrepene vil gjengjeldes.<br>Images: <a href="https://tjen-folket.no/wp-content/uploads/2024/02/artikkelbilde-ansar-allah-1160x686.png">000000.png</a><br>Categories: Midt-Østen<br>Type: article<br><div class="overlay-media parallax">
<img alt="" class="jarallax-img" decoding="async" fetchpriority="high" height="686" sizes="(max-width: 1160px) 100vw, 1160px" src="../Images/2024-02-13T06-03-00-00-00/000000.png" srcset="../Images/2024-02-13T06-03-00-00-00/000000.png" width="1160"/> </div>
<section class="entry-content">
<p>Av en kommentator for Tjen Folket Media.</p>
<hr class="wp-block-separator has-css-opacity"/>
<p>Yankee-imperialismen og britisk imperialisme har de siste ukene gjennomført flere angrep mot Jemen. Ansar Allahs talserson Yahya Saree har uttrykt på X at angrepene vil gjengjeldes.</p>
<p>Saree forteller at imperialistene utførte 48 luftangrep. Særlig Jemens hovedstad, Sanaa, ble rammet av flere av angrepene.</p>
<p>– Disse angrepene vil ikke avskrekke oss fra vår moralske, religiøse og humanitære holdning til støtte for det standhaftige palestinske folket på Gazastripen, skriver han på X.</p>
<p>Yankee-imperialismens myndigheter på sin side rapporterer om færre angrep, og hevder at det ble utført angrep mot 36 mål, 13 ulike steder. I tillegg sier yankee-imperialismens forsvarssjef Lloyd Austin at angrepene sammen med Storbritannia også hadde støtte fra Australia, Bahrain, Canada, Danmark, Nederland og New Zealand.</p>
<p>Ansar Allah kontrollerer de mest folkerike delene av Jemen, og har de siste månedene gjennomført flere angrep som har begrenset kommersiell skipstrafikk i Rødehavet, og sier dette skjer for å vise sin støtte og solidaritet med det palestinske folkets motstandskamp.</p>
<p>Yankee-ledede styrker har også de siste ukene gjennomført flere angrep mot Ansar Allah-mål for å stoppe angrepene mot lasteskipene, men uten å lykkes.</p>
<p><strong>Referanser:</strong><br/><a href="https://www.nrk.no/urix/usa-angriper-mal-i-jemen-1.16748430">https://www.nrk.no/urix/usa-angriper-mal-i-jemen-1.16748430</a></p>
</section><p>Source: <a href="https://tjen-folket.no/2024/02/13/jemen-yankee-imperialismen-intensiverer-sine-angrep/">https://tjen-folket.no/2024/02/13/jemen-yankee-imperialismen-intensiverer-sine-angrep/</a></p></body></html>