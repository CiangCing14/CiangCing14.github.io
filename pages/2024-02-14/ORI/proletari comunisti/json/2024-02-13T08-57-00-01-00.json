{"title": "pc 13 febbraio - Roma - apre il circolo Gap - una buonissima iniziativa, massimo sostegno e buon lavoro!", "published time": "2024-02-13T08-57-00-01-00", "images": ["https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png"], "content": "<div class=\"post-body entry-content\" id=\"post-body-1834535104687878175\" itemprop=\"description articleBody\">\n<p><b><span>Cos\u2019\u00e8 GAP? O meglio partire da\u2026 chi erano i GAP?</span></b></p>\n<p>\u201c<em>Sono coloro che dopo l\u20198 settembre ruppero con l\u2019attendismo e \nscesero nelle strade a dare battaglia, iniziarono una lotta dura, \nspietata, senza tregua contro i nazisti che ci avevano portato la guerra\n in casa e contro i fascisti che avevano ceduto la patria all\u2019invasore, \nper conservare qualche briciola di potere. </em></p>\n<p><em>Gli episodi pi\u00f9 straordinari e meno conosciuti di questa lotta si\n svolsero nelle grandi citt\u00e0, dove il gappista lottava solo e braccato \ncontro forze schiaccianti e implacabili; sono coloro che colpirono \nsubito i nazisti sfatando il mito della loro supremazia e ricreando \nfiducia negli incerti e nei titubanti i quali ripresero le armi in pugno</em>.\u201d\u00a0</p><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/s600/Gap-600x300.png\" style=\"margin-left: 1em; margin-right: 1em;\"><img border=\"0\" data-original-height=\"300\" data-original-width=\"600\" height=\"320\" src=\"../Images/2024-02-13T08-57-00-01-00/000000.png\" srcset=\"../Images/2024-02-13T08-57-00-01-00/000000.png\" width=\"640\"/></a></div><br/>Giovanni Pesce, Partigiano, GAP di Torino e Milano<p></p>\n<p>I GAP, Gruppi di Azione Patriottica, erano formazioni partigiane \ndivise in piccoli gruppi: donne e uomini, ragazzi e ragazze che a Roma e\n in tutta Italia dimostrarono con le loro azioni che in questa \u201c<em>citt\u00e0 ribelle e mai domata</em>\u201d nazisti e fascisti avrebbero avuto vita breve.</p>\n<p>Dopo 80 anni, i ribelli di oggi non dimenticano chi ha lottato per la\n nostra liberazione. E hanno deciso di dedicare ai Gap uno spazio fra le\n strade di questa citt\u00e0 e fra le mura della San Lorenzo resistente.</p>\n<p>Crediamo che il modo migliore per ricordare i Gap e la lotta \npartigiana \u00e8 fare, anche oggi, di ogni spazio e di ogni azione un atto \ndi resistenza: cultura, socialit\u00e0, arte, musica, politica, solidariet\u00e0. \nQuesto vuole essere Gap, uno spazio aperto e partecipato, uno spazio di \nlotta per ridare protagonismo a chi viene quotidianamente escluso da \nquesta societ\u00e0 e a chi vuole contribuire a trasformarla.</p>\n<div style=\"clear: both;\"></div>\n</div>", "description": "Cos\u2019\u00e8 GAP? O meglio partire da\u2026 chi erano i GAP?  \u201c Sono coloro che dopo l\u20198 settembre ruppero con l\u2019attendismo e  scesero nelle strade a da...", "author": ["maoist"], "source": "https://proletaricomunisti.blogspot.com/2024/02/pc-13-febbraio-roma-apre-il-circolo-gap.html"}