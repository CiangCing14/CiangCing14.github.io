<html><body><h1>Viyana’da Faşizme Karşı Yürüyüş</h1><hr/>Published Time: 2024-02-13T99-99-98<br>Author: muhabirmehmet<br>Description: VİYANA|13.02.2024|İşçi sınıfının Avusturya- Dollfuß faşizmine karşı mücadele günü vesilesiyle Viyana...<br>Images: <a href="https://www.atik-online.net/wp-content/uploads/2024/02/avusturya1-620x330.jpg">000000.jpg</a><br>Categories: Avrupa, Haberler, Manset<br>Link-section: haberler<br>Type: article<br><div class="single-post-thumb">
<img alt="" class="attachment-slider size-slider wp-post-image" decoding="async" fetchpriority="high" height="330" sizes="(max-width: 620px) 100vw, 620px" src="../Images/2024-02-13T99-99-98/000000.jpg" srcset="../Images/2024-02-13T99-99-98/000000.jpg" width="620"/> </div>
<div class="entry">
<p>VİYANA|13.02.2024|İşçi sınıfının Avusturya- Dollfuß faşizmine karşı mücadele günü vesilesiyle Viyana’da birçok kurumun katılımıyla yürüyüş gerçekleştirildi. Yürüyüş boyunca günün önem ve anlamına ilişkin açıklamalar yapıldı.</p>
<p>Katılımcı kurumlar tarafından yapılan açıklamalarda; “12 Şubat 1934’te işçi sınıfı Dollfuß faşizmine karşı silahlı mücadeleyle bir direniş sergilendi, Yukarı Avusturya, Viyana ve Steiermark’ın yanı sıra Ternitz ve Wörgl’deki işçilerin de ellerinde silahlarla faşist diktatörlüğün kurulmasına karşı çıktıkları işçi hareketi tarihinde önemli bir bölümdür. SP liderliğinin cesaret kırıcı talimatlarının aksine silahlı mücadeleye girişme cesaretini gösteren Şubat savaşçılarının ayaklanması başladı. Fakat genel grevin desteği olmadan ve kitlesel destek olmadığı için işçiler, polis, silahlı kuvvetler ve ev muhafızlarından oluşan Avusturya-faşist cephesi tarafından yenilgiye uğradı.  Çatışmalarda yüzlerce kişi öldü, diğerleri ise Avusturya-Faşist adalet sisteminin yargısız mahkumiyeti sonrasında öldürüldü” bilgisi verildi.</p>
<p>Devamında, “İtalya, Almanya ve Avusturya’da faşistlerin iktidara gelmesinden bu yana ilk kez 12 Şubat’ta işçiler faşist ilerlemeye silahla direndi.  Yenilginin ardından Şubat savaşçılarının çoğu daha sonra İspanya İç Savaşı’nda Halk Cephesi’nde yer aldı” açıklaması yapılarak, devamında “Bizim için anmak, mücadele etmek demektir. Dün ve bugün, faşizme karşı omuz omuza mücadele etmek demektir! ÖVP’nin neo-faşist faaliyetlerine ve Avusturya’da yükselen faşizme karşı bu yüzden 12 Şubat’ta hep birlikte sokaklardayız. Herkesi bugün, pencerelerine kırmızı bayrak asmaya çağırıyoruz. 12 Şubat’ın “Avusturya faşizmine Karşı Ayaklanma Günü, bir Direniş Günü olduğunu unutmayalım” denilerek yürüyüş sonlandırıldı.</p>
</div><p>Source: <a href="https://www.atik-online.net/blog/viyanada-fasizme-karsi-yuruyus">https://www.atik-online.net/blog/viyanada-fasizme-karsi-yuruyus</a></p></body></html>