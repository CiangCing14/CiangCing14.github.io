{"title": "pc 16 marzo \u2013 Il governo Meloni corre, ancora e sempre, in aiuto dei padroni approvando pure il \u201cDdl Capitali\u201d...", "published time": "2024-03-16T16:26:00+08:00", "images": ["https://blogger.googleusercontent.com/img/a/AVvXsEh8lFBLjB5UPhYKPYHquODgdS6NCnyIPXrPhTYi7Y9rCRzVpW3xA828WHOpS1yfYbhkGZ0KjRvsMX_WIE2y0PlXMKeJY6Uff6kGxCQ1CF65P0DoK_9DbxYYyQKn8dhDxU7bsW_ZstBDv1-sPFVgQoarXU6DzHSc823I-E6tFUUk1KEpPWUuwk1KUZ0tfig7=w361-h202"], "content": "<div class=\"post-body entry-content\" id=\"post-body-1958741482632031418\" itemprop=\"description articleBody\">\n<p></p><div style=\"text-align: center;\">\u00a0 ...<b><span>per \u201cInterventi a sostegno della competitivit\u00e0 dei capitali\" e mettere le mani sulla nomina dei consigli di amministrazione -\u00a0 l\u2019opposizione\u2026 approva!</span></b></div><div style=\"text-align: center;\"><a href=\"https://blogger.googleusercontent.com/img/a/AVvXsEh8lFBLjB5UPhYKPYHquODgdS6NCnyIPXrPhTYi7Y9rCRzVpW3xA828WHOpS1yfYbhkGZ0KjRvsMX_WIE2y0PlXMKeJY6Uff6kGxCQ1CF65P0DoK_9DbxYYyQKn8dhDxU7bsW_ZstBDv1-sPFVgQoarXU6DzHSc823I-E6tFUUk1KEpPWUuwk1KUZ0tfig7\" style=\"margin-left: 1em; margin-right: 1em;\"><img alt=\"\" data-original-height=\"168\" data-original-width=\"300\" height=\"202\" src=\"../Images/2024-03-16T16-26-00-08-00/000000.png\" srcset=\"../Images/2024-03-16T16-26-00-08-00/000000.png\" width=\"361\"/></a></div><p></p><p class=\"MsoNormal\" style=\"text-align: justify;\">Se qualche padrone si fosse\naccidentalmente distratto la Meloni glielo ripete forte con determinazione da\nogni palco: \u201cNon vogliamo disturbare chi produce\u201d. Ed \u00e8 chiaro che per la\nfascista Meloni \u201cchi produce\u201d sono appunto i padroni! E dice anche che \u201cpagare\nle tasse non \u00e8 bellissimo\u201d strizzando l\u2019occhio bellamente a quei padroni,\ngrandi, piccoli e medi che non pagano le tasse (ricordiamo che l\u2019evasione negli\nultimi dieci anni \u00e8 arrivata quasi a 1000 miliardi secondo il Sole 24 Ore);\ncerto tutti i politici in quanto rappresentanti della borghesia aiutano i\npadroni, industriali o della grande finanza \u2013 e ne sono lautamente ricambiati -\nma la Meloni esprime davvero un lecchinaggio sfacciato.<o:p></o:p></p>\n<p class=\"MsoNormal\" style=\"text-align: justify;\">Ce lo ricordano anche i commenti\ndi chi questa legge, il cosiddetto Ddl Capitali, approvata il 27 febbraio e\nrecante \u201cInterventi a sostegno della competitivit\u00e0 dei capitali\", la\nvoleva a tutti i costi come Casiraghi, Presidente di illimity Bank: \u00abL\u2019elemento\nessenziale di questo pacchetto sta nel fatto che <b>il governo ha ascoltato il\nmercato</b>\u2026\u00bb, e altri commenti dicono che si tratta di una legge <b>che\ninvestitori<span></span></b></p><a name=\"more\"></a><b> e PMI attendono da tempo</b> perch\u00e9 <b>il mercato nazionale dei\ncapitali \u201cfatica a crescere\u201d</b>. Anzi negli ultimi anni c\u2019\u00e8 stata una vera e\npropria fuga di grandi gruppi quotati dalla Borsa italiana (delisting) con\nperdite per miliardi, di cui il pi\u00f9 noto \u00e8 quello della Stellantis.<o:p></o:p><p></p>\n<p class=\"MsoNormal\" style=\"text-align: justify;\">La Meloni \u201cascolta il mercato\u201d,\ncio\u00e8 i padroni che si lamentano sempre, e coerentemente <b>qui</b> non si\nlimita alle chiacchiere, passa ai fatti: dalla \u201criforma fiscale\u201d, appunto, a\nquesta pi\u00f9 sottile, e quasi invisibile agli occhi delle masse: la cosiddetta\nlegge sulle piccole e medie imprese chiamata, come si diceva, \u201cDdl Capitali\u201d,\nper \u201cattirare capitali\u201d.</p><p class=\"MsoNormal\" style=\"text-align: justify;\">Al Senato in via definitiva:\n\u201cL\u2019aula ha approvato le norme con 80 voti a favore, l\u2019astensione delle\nopposizioni (47) e nessun voto contrario.\u201d Come si vede, e come \u00e8 successo in\naltre occasioni, per esempio l\u2019approvazione della legge di bilancio, la cosiddetta\nopposizione continua a sostenere di fatto il governo.</p><p class=\"MsoNormal\" style=\"text-align: justify;\"><o:p></o:p></p>\n<p class=\"MsoNormal\" style=\"text-align: justify;\">Si tratta in realt\u00e0 di <b>necessit\u00e0\nstringenti del capitalismo-imperialismo italiano per la concorrenza anche nel\ncampo della finanza a livello mondiale</b> cui la Meloni obbedisce ma che cerca\ndi ammantare con le frasi solite sugli \u201cinteressi della nazione\u201d, sul capitale\n\u201cnostrano\u201d, \u201cpatriota\u201d\u2026 tutto impossibile nell\u2019era dell\u2019imperialismo.<o:p></o:p></p>\n<p class=\"MsoNormal\" style=\"text-align: justify;\">Questa nuova legge, quindi,\nagevola i capitalisti italiani delle Piccole e Medie Imprese (PMI) nella\nquotazione di Borsa, semplificando \u201cle regole di governance, <b>modificando gli\noneri amministrativi per le imprese</b>, <b>rivedendo il sistema di controlli</b>\nda parte degli organi preposti come la Consob: \u201cil DDL Capitali va apprezzato\nper <b>\u00abl\u2019ossessione per la semplificazione e la razionalizzazione\u00bb</b> dice\ninfatti una dirigente della Borsa Italiana.<o:p></o:p></p>\n<p class=\"MsoNormal\" style=\"text-align: justify;\">Insomma l\u2019\u201cossessione\u201d del\ngoverno per fare risparmiare i padroni anche nella speranza di fare rientrare\nalcuni gruppi e marchi italiani che hanno trasferito la loro sede all\u2019estero.<o:p></o:p></p>\n<p class=\"MsoNormal\" style=\"text-align: justify;\"><b>Si aboliscono controlli</b>,\ndunque, per dare mano libera ai padroni su operazioni considerate per niente\ntrasparenti, vedi \u201cl\u2019abrogazione della norma che imponeva ai soggetti con pi\u00f9\ndel 10% di azioni di comunicare alla Consob operazioni fatte anche per\ninterposta persona\u201d.<o:p></o:p></p>\n<p class=\"MsoNormal\" style=\"text-align: justify;\">E c\u2019\u00e8 anche la cosa pi\u00f9\nimportante, la <b>modifica dei criteri per la votazione dei membri del\nConsiglio di Amministrazione</b> di queste societ\u00e0 attraverso cui la Meloni\nprova a mettere le mani sulle nomine, e infatti per lei il ddl Capitali serve a\n\u201climitare il meccanismo attraverso il quale, in alcuni casi, si perpetuano\nall\u2019infinito i cda, a prescindere dai soci\u201d e per questo si d\u00e0 pi\u00f9 peso al voto\ndei cosiddetti investitori di minoranza per agevolare un gruppo invece che un\naltro, come per esempio nell\u2019affare Mediobanca e Generali, nella speranza di\npromuovere \u201csoci\u201d che siano italiani fedeli e stabili.<o:p></o:p></p>\n<p class=\"MsoNormal\" style=\"text-align: justify;\">Questa possibilit\u00e0 di \u201ctentare\nl\u2019avventura in Borsa a costi pi\u00f9 bassi\u201d per le PMI per le quali \u201c<b>si modifica\nla definizione</b> innalzando la soglia di capitalizzazione massima da Euro 500\nmilioni a Euro 1 miliardo, al fine di consentire <b>la possibilit\u00e0 di\nbeneficiare della maggiore flessibilit\u00e0 della disciplina applicabile alle PMI</b>\u201d,\nserve a portare anche i soldi che i ricchi tengono fermi nei conti correnti (<b>circa\n1.800 miliardi</b>) o nei fondi di investimento, nel sistema\nindustriale-finanziario: \u00abCi sono 18,5 miliardi di fondi PIR che sulle PMI non\nsono arrivati. La drammaticit\u00e0 riguarda proprio la raccolta\u00bb, dice il\npresidente di Assonext. E un altro \u201cesperto\u201d aggiunge \u201cAbbiamo fondi pensione e\ncasse di previdenza che gestiscono oltre 300miliardi di euro\u201d.<o:p></o:p></p>\n<p class=\"MsoNormal\" style=\"text-align: justify;\">Per agevolare questa <b>raccolta</b>\nc\u2019\u00e8 anche la spinta alle banche popolari a darsi da fare se vogliono\ntrasformarsi in societ\u00e0 per azioni \u201cper le quali la soglia minima dell\u2019attivo\nper la trasformazione in spa passa da 8 a 16 miliardi\u201d.<o:p></o:p></p>\n<p class=\"MsoNormal\" style=\"text-align: justify;\">Secondo un quotidiano finanziario\nquesto Ddl <b>\u201cattribuirebbe inoltre al governo italiano ampi poteri per\nriformare il Testo unico della finanza e la disciplina sulle societ\u00e0 di\ncapitali contenuta nel codice civile italiano\u201d.<o:p></o:p></b></p>\n<p class=\"MsoNormal\" style=\"text-align: justify;\">Tutto queto fa parte della\n\u201cvisione per l\u2019Italia\u201d (fascista) della Meloni che procede \u201ca 360\u00b0\u201d come le\npiace dire. Una \u201cvisione\u201d che propaganda ogni giorno da ogni pulpito\u2026 in questo\nsenso \u00e8 da vedere anche l\u2019inserimento in questa nuova legge <b>dell\u2019educazione\nfinanziaria nelle scuole</b>!<o:p></o:p></p>\n<p class=\"MsoNormal\" style=\"text-align: justify;\">A questa \u201cvisione\u201d di\nrafforzamento del capitalismo-imperialismo italiano all\u2019interno del processo di\ntrasformazione del Paese in senso moderno fascista, i lavoratori e le masse\npopolari possono e devono opporre la loro visione di radicale rovesciamento di\nquesto governo e di questo sistema.<o:p></o:p></p>\n<div style=\"clear: both;\"></div>\n</div>", "pdf_content": null, "pdf_links": [], "description": "... per \u201cInterventi a sostegno della competitivit\u00e0 dei capitali\" e mettere le mani sulla nomina dei consigli di amministrazione -\u00a0 l\u2019oppos...", "author": ["prolcompal"], "source": "https://proletaricomunisti.blogspot.com/2024/03/pc-16-marzo-il-governo-meloni-corre.html", "source_name": "proletari comunisti"}