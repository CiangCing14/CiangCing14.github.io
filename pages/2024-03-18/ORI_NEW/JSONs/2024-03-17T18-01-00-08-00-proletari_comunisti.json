{"title": "pc 17 marzo - Manifestazione contro la missione imperialista Aspides a Roma venerd\u00ec 22 marzo - adesione e sostegno di 'proletari comunisti'", "published time": "2024-03-17T18:01:00+08:00", "images": ["https://assets.contropiano.org/img/2024/03/flotta-22-marzo-manif-locandina-300x300.jpg"], "content": "<div class=\"post-body entry-content\" id=\"post-body-1386144778230412576\" itemprop=\"description articleBody\">\n<article><span><span style=\"font-family: Liberation Serif, serif;\"><span>Inviando\n una flotta militare nel Mar Rosso nel quadro della missione europea \nAspides, l\u2019Italia si trova coinvolta nella guerra in corso nel medio \noriente e diviene complice del genocidio in Palestina.</span></span></span>\n<div class=\"content-post\"><p style=\"text-align: center;\"><img alt=\"\" class=\"wp-image-170384 alignleft\" height=\"500\" src=\"../Images/2024-03-17T18-01-00-08-00/000000.jpg\" srcset=\"../Images/2024-03-17T18-01-00-08-00/000000.jpg\" width=\"500\"/></p>\n<p><span><span style=\"font-family: Liberation Serif, serif;\"><span>Ancora\n una volta l\u2019Italia si dimostra serva dello Stato di Israele, come \nabbiamo visto bene il 27 gennaio e come stiamo vedendo in questi giorni,\n oltre che con la missione navale, con gli arresti ai danni di attivisti\n palestinesi in seguito alla richiesta di estradizione di Anan Yaeesh \navanzata dallo Stato sionista.</span></span></span></p>\n<p><span><span style=\"font-family: Liberation Serif, serif;\"><span>Se\n la popolazione non \u00e8 pienamente consapevole, Governo e Parlamento \nitaliano ne sono totalmente responsabili, avendo votato a favore di \nquesta nuova avventura militare che schiera l\u2019Italia e l\u2019Europa a fianco\n degli israeliani sionisti.</span></span></span></p>\n<p><span><span style=\"font-family: Liberation Serif, serif;\"><span>I\n comandi militari italiani hanno colto l\u2019occasione che aspettavano da \ntempo per intervenire militarmente in quello che definiscono il \n\u201cMediterraneo allargato\u201d, una concezione che comprende, oltre alle coste\n mediterranee, anche il Mar Nero (dove oggi infuria la guerra in \nUcraina), il Mar Rosso e il Golfo Persico (dove si avvertono le \nconseguenze della guerra in Medio Oriente e del genocidio dei<span></span></span></span></span></p><a name=\"more\"></a><span><span style=\"font-family: Liberation Serif, serif;\"><span> \npalestinesi), allargandosi all\u2019Oceano indiano fino alle coste \noccidentali dell\u2019India (dove incombe lo scontro tra Stati Uniti e Cina) e\n al golfo di Guinea nell\u2019Africa occidentale.</span></span></span><p></p>\n<p><span><span style=\"font-family: Liberation Serif, serif;\"><span>Questa\n vocazione bellicista \u00e8 stata ratificata dalla Maritime Security \nStrategy dell\u2019Unione europea del 10 marzo 2023, dove \u00e8 previsto un \n\u201cdiretto impatto sulla sicurezza e la prosperit\u00e0 europea\u201d e dove l\u2019Ue \n\u201cdeve estendere la propria influenza con le navi dei paesi membri\u201d.</span></span></span></p>\n<p><span><span style=\"font-family: Liberation Serif, serif;\"><span>Quella\n nel Mar Rosso, oltre che una missione per difendere i traffici navali \ndagli attacchi degli Houthi yemeniti che combattono al fianco della \nresistenza palestinese, \u00e8 anche una missione che punta a ridefinire le \naree di competenza e di controllo da parte di poli e potenze in \ncompetizione.</span></span></span></p>\n<p><span><span style=\"font-family: Liberation Serif, serif;\"><span>Affermiamo\n che la flotta militare italiana ed europea nel Mar Rosso va ritirata \nprima che gli eventi bellici diventino un ulteriore \u201cfatto compiuto\u201d e \nun nuovo fronte della guerra mondiale a pezzi che incombe sul mondo.<br/>\nIntendiamo dare vita ad una prima manifestazione per il ritiro \ndell\u2019Italia dalla missione Aspides nel Mar Rosso e contro il \ncoinvolgimento del nostro paese nelle guerre e nel genocidio in corso a \nGaza.</span></span></span></p>\n<p><span><span style=\"font-family: Liberation Serif, serif;\"><span>Oggi come ieri i fascisti al potere trascinano il paese nella guerra. Sono stati fermati allora, vanno fermati di nuovo adesso!</span></span></span></p>\n<p><span><span style=\"font-family: Liberation Serif, serif;\"><span>Manifesteremo\n la nostra contrariet\u00e0 alla guerra, all\u2019operato del Governo e al \nsilenzio complice del Parlamento, venerd\u00ec 22 marzo in piazza dei \nConsoli, vicino la sede del Comitato Operativo Interforze (Covi), a \npartire dalle ore 18:00.</span></span></span></p>\n<p><span><span style=\"font-family: Liberation Serif, serif;\"><span>Per aderire, scrivere a:\u00a0</span></span></span><span><span style=\"font-family: Liberation Serif, serif;\"><span><a href=\"mailto:imporrelapace@gmail.com\" rel=\"noopener\" target=\"_blank\">imporrelapace@gmail.com</a></span></span></span></p>\n<p><span><span style=\"font-family: Liberation Serif, serif;\"><span>Promuovono e aderiscono:\u00a0</span></span></span><em><span><span style=\"font-family: Liberation Serif, serif;\"><span>Comitato\n \u201cAngelo Baracca\u201d, Osservatorio contro la Militarizzazione delle Scuole e\n delle Universit\u00e0, ALAS \u2013 Associazione Lavoratori Studenti Scuola, Ass. \nNaz. per la Scuola della Repubblica odv, Opposizione Studentesca \nd\u2019Alternativa, Cambiare Rotta, Unione Sindacale di Base, Forum \nPalestina, Comitato Palestina nel Cuore, Intifada, Comunit\u00e0 Palestinese \ndi Roma e del Lazio, UDAP \u2013 Unione Democratica Arabo Palestinese, \nMovimento Studenti Palestinesi, Potere al Popolo, Partito Comunista \nItaliano, Partito della Rifondazione Comunista, Patria Socialista, Rete \ndei Comunisti, Gi\u00f9 le Mani dall\u2019Africa, PLAM \u2013 Piattaforma Progressista \nLatinoamericana, JVP Sri Lanka Comitato in Italia, Contropiano.org, \nComitato Pace e non pi\u00f9 Guerra, Disarmisti Esigenti, Wilpf, Rete No War,\n Lista No Nato, Osservatorio Repressione, G.A.MA.DI., Confederazione \nSinistre Italiane,</span></span></span></em></p></div></article>\n<div style=\"clear: both;\"></div>\n</div>", "pdf_content": null, "pdf_links": [], "description": "Inviando  una flotta militare nel Mar Rosso nel quadro della missione europea  Aspides, l\u2019Italia si trova coinvolta nella guerra in corso ne...", "author": ["maoist"], "source": "https://proletaricomunisti.blogspot.com/2024/03/pc-17-marzo-manifestazione-contro-la.html", "source_name": "proletari comunisti"}