{"title": "pc 17 marzo - F16 gli Stati imperialisti USA/NATO intensificano la guerra per procura dell'Ucraina di Zelensky, anticamera della partecipazione diretta nella marcia verso la guerra interimperialista mondiale", "published time": "2024-03-17T18:30:00+08:00", "images": ["https://www.ilpost.it/wp-content/uploads/2024/03/14/1710417691-f16.jpg", "https://adv.ilpost.it/~vda/___/s.php/?_=_&bannerid=1665857&campaignid=310013&zoneid=101472&loc=https%3A%2F%2Fwww.ilpost.it%2F2024%2F03%2F14%2Fucraina-f-16%2F&cb=18cad5ebfd"], "content": "<div class=\"post-body entry-content\" id=\"post-body-2860149127734136266\" itemprop=\"description articleBody\">\n<p>\u00a0una scheda<br/></p><h1>L\u2019importanza degli aerei da guerra F-16 per l\u2019Ucraina</h1><h2>Il\n governo ucraino li chiedeva da tempo ai paesi occidentali: secondo il \nNew York Times da luglio potrebbero cominciare a essere usati nella \nguerra contro la Russia, con conseguenze rilevanti</h2><h2 class=\"index_author__PBdRd\">di Davide Maria De Luca</h2><div class=\"index_actions__HLCgE\"><div class=\"_share_1ld1i_1\"><div class=\"_ilPostShare_1ld1i_12\"></div></div></div><div class=\"_share_1ld1i_1\"><div class=\"_ilPostShare_1ld1i_12\"></div></div><div class=\"_saved_1u7g4_1\"><div class=\"_ilpost_saved_1u7g4_1\"></div></div><div class=\"index_main-content__image__DtJf_\"><figure><div style=\"text-align: center;\"><img alt=\"Un F-16 in una base aerea danese durante una visita del presidente ucraino Volodymyr Zelensky (The Presidential Office of Ukraine via ansa)\" height=\"203\" src=\"../Images/2024-03-17T18-30-00-08-00/000000.jpg\" srcset=\"../Images/2024-03-17T18-30-00-08-00/000000.jpg\" width=\"400\"/></div><figcaption><i>Un\n F-16 in una base aerea danese durante una visita del presidente ucraino\n Volodymyr Zelensky (The Presidential Office of Ukraine via ansa)</i></figcaption></figure></div><div class=\"contenuto all mapp_render\" id=\"singleBody\"><div class=\"intelligence intelligence-new\" id=\"mapp_article_top\"></div></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"16650\" data-qr-index=\"0\" data-qr-reading-time=\"12.55\" data-qr-user-elem-full-visible=\"1\">Questa settimana il <em>New York Times</em> <a href=\"https://www.nytimes.com/2024/03/11/world/europe/ukraine-f16-pilots.html\">ha scritto</a>\n che a partire da luglio l\u2019aviazione dell\u2019Ucraina potrebbe cominciare a \nutilizzare nella guerra contro la Russia i caccia F-16 forniti dai paesi\n occidentali. La notizia, ritenuta piuttosto affidabile, era molto \nattesa: il governo ucraino chiede aerei da guerra praticamente \ndall\u2019inizio dell\u2019invasione russa, e tra i vari paesi occidentali la \npossibilit\u00e0 di consegnare all\u2019Ucraina gli F-16 \u00e8 stata fonte di grosso \ndibattito.</p><div class=\"intelligence intelligence-new\" id=\"mapp_article_par_1\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"19768\" data-qr-index=\"1\" data-qr-reading-time=\"13.45\" data-qr-user-elem-full-visible=\"1\">Alla fine, a met\u00e0 dell\u2019anno scorso, gli Stati Uniti (che producono gli F-16) <a href=\"https://www.ilpost.it/2023/08/18/f-16-ucraina/\">avevano acconsentito</a>\n al loro invio in Ucraina, ma si era detto che prima che l\u2019Ucraina \npotesse davvero utilizzarli sul campo di battaglia sarebbero dovuti \npassare mesi: sia per consentire la consegna fisica degli aerei \nall\u2019aviazione ucraina sia per addestrare i piloti all\u2019utilizzo dei nuovi\n mezzi. La notizia del <em>New York Times</em> \u00e8 che i primi aerei dovrebbero essere operativi a luglio.</p><div class=\"intelligence intelligence-new\" id=\"mapp_article_par_2\"></div><div class=\"adv adv-inner-content adv-desktop-inner-content slot slot-story-2\" data-ilpostadv=\"true\" id=\"content_adv_par_2\"><div data-google-query-id=\"CJqmvMKK-4QDFZ_Juwgd6LcI6w\" id=\"div-gpt-ad-rv-1665857_101472-400_400-18cad5ebfd_1710671115.3301\"><div id=\"google_ads_iframe_/19024562/native_in_text_IlPost_0__container__\" style=\"border: 0pt; min-width: 100%; visibility: visible;\"></div></div><div id=\"beacon_18cad5ebfd\" style=\"left: 0px; position: absolute; top: 0px; visibility: hidden;\"><img alt=\"\" height=\"0\" src=\"../Images/2024-03-17T18-30-00-08-00/000001.it%2F2024%2F03%2F14%2Fucraina-f-16%2F&amp;cb=18cad5ebfd\" srcset=\"../Images/2024-03-17T18-30-00-08-00/000001.it%2F2024%2F03%2F14%2Fucraina-f-16%2F&amp;cb=18cad5ebfd\" style=\"height: 0px; width: 0px;\" width=\"0\"/></div>\n</div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"11392\" data-qr-index=\"2\" data-qr-reading-time=\"4.55\" data-qr-user-elem-full-visible=\"1\">Il\n loro impiego potrebbe avere alcune conseguenze sulla guerra, anche se \nmolto dipender\u00e0 dal numero di mezzi pronti e dal modo in cui saranno \nutilizzati.</p><div class=\"intelligence intelligence-new\" id=\"mapp_article_par_3\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"16813\" data-qr-index=\"3\" data-qr-reading-time=\"11.09\" data-qr-user-elem-full-visible=\"1\"><strong>Gli F-16<br/>\n</strong>Progettati negli anni Settanta, prodotti negli anni Ottanta e \nda allora costantemente aggiornati, gli F-16<span></span></p><a name=\"more\"></a> sono moderni caccia \nmultiruolo, cio\u00e8 in grado sia di ingaggiare bersagli aerei sia di \nbombardare obiettivi a terra. In gergo sono definiti aerei di \u201cquarta \ngenerazione\u201d, cio\u00e8 soltanto un gradino meno avanzati della \u201cquinta \ngenerazione\u201d, costituita dai caccia invisibili ai radar come gli F-35.<p></p><div class=\"intelligence intelligence-new\" id=\"mapp_article_par_4\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"29009\" data-qr-index=\"4\" data-qr-reading-time=\"22.55\" data-qr-user-elem-full-visible=\"1\">Gli\n F-16 sono superiori da ogni punto di vista al pi\u00f9 avanzato aereo \nattualmente a disposizione dell\u2019aviazione ucraina, il Mig-29 di \nfabbricazione sovietica. Progettati nella stessa epoca, i velivoli \nucraini non hanno i numerosi aggiornamenti ricevuti dagli F-16 e ora \nsono vulnerabili ai pi\u00f9 moderni caccia sovietici, i Su-35 che sono \nutilizzati dalla Russia. In un\u2019<a href=\"https://www.bbc.com/news/world-europe-65461405\">intervista</a> data alla <em>BBC</em>\n lo scorso maggio, i piloti ucraini hanno raccontato che gli aerei russi\n sono in grado di avvistare i loro aerei e lanciare contro di loro \nmissili ancora prima di essere individuati a loro volta. In queste \ncircostanze, i piloti ucraini devono essere avvertiti a voce dai \ncontrollori dei radar a terra della minaccia e non hanno altra scelta se\n non quella di abbandonare la missione.</p><div class=\"intelligence intelligence-new\" id=\"mapp_article_par_5\"></div><div id=\"content_adv_par_5\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"20183\" data-qr-index=\"5\" data-qr-reading-time=\"7.45\" data-qr-user-elem-full-visible=\"1\">Oltre\n ai sensori pi\u00f9 moderni, gli F-16 hanno anche il vantaggio di potere \nutilizzare tutti gli armamenti dell\u2019aviazione NATO, pi\u00f9 efficienti e pi\u00f9\n facili da reperire rispetto a quelli attualmente utilizzati \ndall\u2019aviazione ucraina, che sono in buona parte residui dell\u2019epoca \nsovietica.</p><div class=\"intelligence intelligence-new\" id=\"mapp_article_par_6\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"17462\" data-qr-index=\"6\" data-qr-reading-time=\"18\" data-qr-user-elem-full-visible=\"1\"><strong>I limiti<br/>\n</strong>Gli F-16 hanno anche alcune limitazioni che ne ridurranno \nl\u2019impatto sulla guerra. Le prime sono relative alle loro caratteristiche\n tecniche. Come <a href=\"https://www.cfr.org/expert-brief/what-it-takes-fly-f-16-challenges-ukraine\">ha ricordato</a>\n una recente analisi del centro studi Council on Foreign Relations: \u00abI \ncomandanti ucraini che pianificheranno le operazioni con gli F-16 \ndovranno preoccuparsi dei pericoli rappresentati dai detriti sulle piste\n di decollo. Visto che gli F-16 hanno un solo motore \u2013 a differenza dei \ndue dei Mig-29 e Su-27 \u2013 sono particolarmente vulnerabili ai danni \ncausati da piste di decollo consunte o sporche. Gli F-16 non sono \nprogettati per operare da piste danneggiate o improvvisate\u00bb.</p><div class=\"intelligence intelligence-new\" id=\"mapp_article_par_7\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"5108\" data-qr-index=\"7\" data-qr-reading-time=\"8.18\" data-qr-user-elem-full-visible=\"1\">Queste\n considerazioni sono particolarmente importanti, visto che una parte \nconsiderevole dell\u2019aviazione ucraina opera proprio da basi improvvisate \nper sfuggire ai bombardamenti russi. Le basi aeree che saranno \nutilizzate dagli F-16 saranno con ogni probabilit\u00e0 facilmente \nidentificabili dall\u2019intelligence russa e avranno bisogno di essere \naccuratamente difese.</p>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"1579\" data-qr-index=\"8\" data-qr-reading-time=\"14.91\" data-qr-user-elem-full-visible=\"1\">L\u2019altro\n grosso limite degli F-16 \u00e8 costituito dal loro numero. Inizialmente \nl\u2019Ucraina ricever\u00e0 6 caccia, l\u2019addestramento per dodici piloti e di \ncirca cinquanta tecnici addetti alla manutenzione a terra. Danimarca, \nNorvegia, Belgio e Paesi Bassi hanno promesso la consegna di altri 33 \naerei e si calcola che in tutto gli alleati si siano impegnati a fornire\n un totale di 60 velivoli. Non \u00e8 chiaro per\u00f2 quando terminer\u00e0 \nl\u2019addestramento dei relativi piloti e del resto del personale di terra. \nCi vorranno probabilmente anni.</p>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"2247\" data-qr-index=\"9\" data-qr-reading-time=\"10.73\" data-qr-user-elem-full-visible=\"1\">Sono\n numeri insufficienti per avere un impatto significativo sull\u2019attuale \nandamento della guerra aerea. Prima dell\u2019invasione, l\u2019aviazione ucraina \ndisponeva di circa un centinaio di aerei da combattimento e \nprobabilmente al momento \u00e8 in grado di farne volare un numero non troppo\n inferiore (parte delle perdite subite \u00e8 stata sostituita dai caccia di \nfabbricazione sovietica donati da Polonia e altri paesi).</p><div class=\"intelligence intelligence-new\" id=\"mapp_article_par_10\"></div>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"8218\" data-qr-index=\"10\" data-qr-reading-time=\"8\" data-qr-user-elem-full-visible=\"1\">D\u2019altro\n canto, la Russia sulla carta pu\u00f2 schierare oltre mille aerei da \ncombattimento e, realisticamente, ne impiega in Ucraina diverse \ncentinaia. Questa situazione, unita all\u2019efficacia delle difese antiaeree\n russe, rende complicato per qualche decina di aerei avere un effetto \nradicale sui combattimenti in corso.</p>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"9040\" data-qr-index=\"11\" data-qr-reading-time=\"12\" data-qr-user-elem-full-visible=\"1\"><strong>A cosa servono quindi?<br/>\n</strong>Anche se difficilmente saranno in grado di determinare da soli l\u2019andamento della guerra, gli esperti di aviazione <a href=\"https://www.rand.org/pubs/commentary/2023/10/f-16s-are-no-magic-bullet-for-ukraine-but-they-are.html\">hanno indicato</a>\n alcune funzioni importanti che gli F-16 potranno svolgere. Una delle \nprincipali \u00e8 la loro capacit\u00e0 di contribuire all\u2019intercettazione dei \nmissili che la Russia utilizza per colpire le citt\u00e0 ucraine, fornendo un\n prezioso aiuto alle difese aeree ucraine, sempre pi\u00f9 a corto di \nmissili.</p>\n<p data-qr-debug=\"false\" data-qr-elem-last-intersection-time=\"0\" data-qr-elem-last-start=\"0\" data-qr-elem-total-expose-time=\"1982\" data-qr-index=\"12\" data-qr-reading-time=\"9.64\" data-qr-user-elem-full-visible=\"1\">Grazie\n ai loro moderni sensori, gli F-16 possono \u201cagganciare\u201d (come si dice in\n gergo) i missili da crociera russi e colpirli con i loro missili \naria-aria (cio\u00e8 missili lanciati da un aereo per colpire un obiettivo in\n volo). Si tratta di un metodo efficiente e soprattutto economico per \ndifendere lo spazio aereo ucraino.</p>\n<p data-qr-debug=\"false\" data-qr-elem-last-intersection-time=\"1710671207526\" data-qr-elem-last-start=\"1710671206794\" data-qr-elem-total-expose-time=\"664\" data-qr-index=\"13\" data-qr-reading-time=\"11.64\" data-qr-user-elem-full-visible=\"1\">I\n missili terra-aria (cio\u00e8 quelli lanciati da terra per colpire un \nobiettivo in volo) sono molto pi\u00f9 complicati e costosi, poich\u00e9 per \ncolpire il loro bersaglio hanno bisogno di raggiungere grandi velocit\u00e0 e\n percorrere ampie distanze. I missili aria-aria, invece, vengono \nlanciati da aerei in grado di avvicinarsi notevolmente ai loro bersagli e\n che, al momento del lancio, stanno gi\u00e0 viaggiando ad alta velocit\u00e0.</p>\n<p data-qr-debug=\"false\" data-qr-elem-last-intersection-time=\"1710671207342\" data-qr-elem-last-start=\"1710671207141\" data-qr-elem-total-expose-time=\"0\" data-qr-index=\"14\" data-qr-reading-time=\"4.73\" data-qr-user-elem-full-visible=\"1\">I\n paesi NATO possiedono ampie riserve di missili aria-aria che possono \nessere utilizzati dagli F-16, mentre le loro scorte di missili \nterra-aria sono sempre pi\u00f9 ridotte.</p>\n<div style=\"clear: both;\"></div>\n</div>", "pdf_content": null, "pdf_links": [], "description": "una scheda L\u2019importanza degli aerei da guerra F-16 per l\u2019Ucraina Il  governo ucraino li chiedeva da tempo ai paesi occidentali: secondo il ...", "author": ["maoist"], "source": "https://proletaricomunisti.blogspot.com/2024/03/pc-17-marzo-f16-gli-stati-imperialisti.html", "source_name": "proletari comunisti"}