{"title": "C'\u00e8 un'unica manifestazione per la Palestina il 30 novembre a Roma - indetta dai Giovani Palestinesi e Udap - Noi ci saremo e facciamo appello alle donne, ragazze, al movimento femminista ad esserci in forza", "published time": "2024-11-16T19:34:00+08:00", "images": ["https://blogger.googleusercontent.com/img/b/R29vZ2xl/AVvXsEgKel1PYtboCM46VU519MddWfTpmqf27aGVGRPvE6oGrHW629dyIOEZi-daye5RQoMwV3fgBpcU6fjyUzxY9pPGWpIfxqDR0rSJige9oavohZblebHL83Ite_feFMB0ngCgocwPEJeXHULXHA_kWm1x7u4iRaI-d4aPP5uiNKUAEhstSjHFRb6_EisZqMZ6/s275/images.jpg"], "content": "<div class=\"post-body entry-content\" id=\"post-body-3001307676874978932\" itemprop=\"description articleBody\">\n<div style=\"background: rgb(255, 255, 255); color: #080808; font-family: Verdana;  padding: 3px 6px;\"><p style='color: black; font-family: \"Times New Roman\";'><span style=\"\"><i>Dal blog proletari comunisti</i></span></p><p style='color: black; font-family: \"Times New Roman\";  text-align: center;'><b></b></p><div class=\"separator\" style=\"clear: both; text-align: center;\"><b><a href=\"https://blogger.googleusercontent.com/img/b/R29vZ2xl/AVvXsEgKel1PYtboCM46VU519MddWfTpmqf27aGVGRPvE6oGrHW629dyIOEZi-daye5RQoMwV3fgBpcU6fjyUzxY9pPGWpIfxqDR0rSJige9oavohZblebHL83Ite_feFMB0ngCgocwPEJeXHULXHA_kWm1x7u4iRaI-d4aPP5uiNKUAEhstSjHFRb6_EisZqMZ6/s275/images.jpg\" style=\"margin-left: 1em; margin-right: 1em;\"><img border=\"0\" data-original-height=\"183\" data-original-width=\"275\" height=\"266\" src=\"../Images/2024-11-16T19-34-00-08-00/000000.jpg\" srcset=\"../Images/2024-11-16T19-34-00-08-00/000000.jpg\" width=\"400\"/></a></b></div><p></p><p style='color: black; font-family: \"Times New Roman\";'><i>Da L'Antidiplomatico</i></p><p style='color: black; font-family: \"Times New Roman\";'>\"Il 30 novembre a Roma sono state indette due manifestazioni per la Palestina: una con partenza dal parco Schuster e arrivo a piazzale Ostiense, indetta dai Giovani Palestinesi d'Italia e Udap (Unione Democratica Arabo Palestinese), l'altra, (indetta dalle varie sigle che si sono riunite al Cinema Aquila il 9 novembre, tra cui Mezza Luna Rossa, Potere al Popolo, RC), \u00e8\u00a0 stata indetta al Circo Massimo. Entrambe allo stesso orario.</p><p style='color: black; font-family: \"Times New Roman\";'><b><span style=\"\">Oggi i Giovani Palestinesi d'Italia pubblicano sul loro canale ufficiale Istagram una lettera aperta insieme all'UDAP - Unione Democratica Arabo Palestinese - per evitare la scissione.</span></b></p><p style='color: black; font-family: \"Times New Roman\";'><a href=\"https://www.instagram.com/p/DCYrE2XsUYx/\">https://www.instagram.com/p/DCYrE2XsUYx/</a></p><p style='color: black; font-family: \"Times New Roman\";'><span style=\"font-family: arial;\"><i>\"\u00c8 utile per la Palestina che il 30 novembre ci siano due Manifestazioni Nazionali a Roma?\u00a0</i></span></p><p style='color: black; font-family: \"Times New Roman\";'><span style=\"font-family: arial;\"><i>Lettera aperta di UDAP e GPI alle realt\u00e0 palestinesi.</i></span></p><p style='color: black; font-family: \"Times New Roman\";'><span style=\"font-family: arial;\"><i>Nel corso degli ultimi 13 mesi l'Italia ha assistito a grandi mobilitazioni in solidariet\u00e0 con la Palestina, il suo Popolo e la sua Resistenza, migliaia di iniziative, presidi, assemblee e cortei. Come realt\u00e0 politiche palestinesi in Italia ci siamo impegnati a costruire e coordinare la mobilitazione, insieme a forze politiche, sindacali e sociali italiane - affermando da un lato che\u00a0</i></span><i style=\"font-family: arial;\">il popolo palestinese ha il pieno diritto di guidare la propria lotta per la liberazione della Palestina, dettando parole d'ordine, modalit\u00e0, forme e, al contempo, la necessit\u00e0 di coniugare questo elemento alla solidariet\u00e0 portata avanti dalle realt\u00e0 italiane.</i></p><p style='color: black; font-family: \"Times New Roman\";'></p><p style='color: black; font-family: \"Times New Roman\";'><span style=\"font-family: arial;\"><i>Su queste basi ci siamo impegnati nel mantenere una mobilitazione per quanto possibile unitaria, portando avanti, al contempo, contenuti politici imprescindibili per noi. Le centinaia di iniziative, di mobilitazione nei territori e nelle citt\u00e0 sono state scandite da iniziative nazionali, come il corteo del 28 ottobre 2023, che \u00e8 riuscito a dar forza alla mobilitazione dei mesi successivi, fino al corteo nazionale del 24 febbraio tenutosi a Milano, affiancato dallo sciopero del 23 febbraio.</i></span></p><p style='color: black; font-family: \"Times New Roman\";'><span style=\"font-family: arial;\"><i>Quest'ultimo \u00e8 stato capace di legare la questione palestinese a quella interna italiana, con un'importante partecipazione di lavoratori, che ha mostrato chiaramente come la guerra sia arrivata anche qui in Italia, come\u00a0</i></span><i style=\"font-family: arial;\">questa influisca sui diritti della classe lavoratrice italiana; questa esperienza \u00e8 stata riportata sul piano pratico in diverse occasioni, come il caso emblematico del blocco del Porto di Genova, sul quale abbiamo lavorato insieme a\u00a0</i><i style=\"font-family: arial;\">lavoratori, studenti e compagni.</i></p><p style='color: black; font-family: \"Times New Roman\";'><span style=\"font-family: arial;\"><i>Con l'inizio del nuovo anno politico si \u00e8 ritenuto fosse importante, ad un anno dall'inizio del genocidio, rilanciare una manifestazione nazionale a Roma; processo sofferto che ha richiesto un grande impegno nell'arrivare a una sintesi politica - la Piattaforma della manifestazione del 5 ottobre - sottoscritta da tutte le realt\u00e0 politiche palestinesi nazionali in Italia.</i></span></p><p style='color: black; font-family: \"Times New Roman\";'><span style=\"font-family: arial;\"><i>Ci siamo scontrati con un divieto politico imposto dal Ministero degli Interni; alcune realt\u00e0 palestinesi hanno - legittimamente - deciso di sfilarsi per non andare a uno scontro diretto con il Governo italiano.</i></span></p><p style='color: black; font-family: \"Times New Roman\";'><span style=\"font-family: arial;\"><i>Come Unione Democratica Arabo-Palestinese (UDAP) e Giovani Palestinesi d'Italia (GPI) abbiamo ritenuto fosse necessario non sottostare a un divieto politico basato sulla contrariet\u00e0 governativa (e sionista) alle parole\u00a0</i></span><i style=\"font-family: arial;\">d'ordine e soprattutto alla Piattaforma avanzata del corteo nazionale, che individuava le responsabilit\u00e0 dirette dello Stato italiano.</i></p><p style='color: black; font-family: \"Times New Roman\";'><span style=\"font-family: arial;\"><i>Ci siamo quindi fatti carico del fardello - che ci \u00e8 costato non poche forze ed energie - per non permettere un precedente pericoloso di prevenzione/repressione politica di questa portata, portando in quella piazza chiare istanze sulle politiche repressive del DDL 1660.</i></span></p><p style='color: black; font-family: \"Times New Roman\";'><span style=\"font-family: arial;\"><i>Intendevamo ripartire con l'anno di mobilitazione che ci attende, forti di questo passaggio non scontato, ma ci siamo scontrati con un tentativo di delegittimazione ed isolamento; anzich\u00e9 farsi forti della capacit\u00e0 di portare in piazza 15mila persone contro un divieto politico-poliziesco, alcuni malintenzionati hanno invece scelto fosse il caso di creare una divisione, sfruttando la narrazione della divisione \"buoni-cattivi\" per poter poi imperare sulla conseguente contrapposizione.</i></span></p><p style='color: black; font-family: \"Times New Roman\";'><span style=\"font-family: arial;\"><i>L'intento di questa operazione \u00e8 chiaro: provare a dividere il fronte palestinese - che \u00e8 stato capace di imporre unit\u00e0 in nome di una causa comune - e aprire dei solchi per permettere a un filone composto sia di realt\u00e0 pi\u00f9 o meno legate ad aree filo istituzionali del centrosinistra, che di altre invece semplicemente interessate a intestarsi un anno di mobilitazione, per capitalizzare, ognuno a modo proprio su un lavoro collettivo portato avanti coralmente in tutta Italia.</i></span></p><p style='color: black; font-family: \"Times New Roman\";'><span style=\"font-family: arial;\"><i>Riteniamo che questa operazione non sia accettabile e al contempo il nostro senso di responsabilit\u00e0 verso la lotta arabo-palestinese ci impone di evitare che si crei una frattura e\u00a0</i></span><i style=\"font-family: arial;\">divisione di piazza, che rischia di colpire l'intera mobilitazione per la Palestina in Italia.</i></p><p style='color: black; font-family: \"Times New Roman\";'><span style=\"font-family: arial;\"><i>Crediamo sia invece necessario ripartire dallo spirito unitario che ha preceduto il 5 ottobre, quello che ha prodotto una Piattaforma avanzata sottoscritta dalle principali realt\u00e0 nazionali palestinesi in Italia, che tenga conto anche dell'esigenza di eventuali passaggi ed aggiustamenti da effettuare. Per questo rivolgiamo un appello alle realt\u00e0 politiche palestinesi in Italia all'unit\u00e0, alla convergenza e ad evitare una divisione di piazza che rischia di colpire solo la Causa di Liberazione Palestinese; utile solo a chi intende indebolirla.\"</i></span></p><p style='color: black; font-family: \"Times New Roman\";'><span style=\"font-family: arial;\"><i>Giovani Palestinesi d'Italia - GPI</i></span></p><p style='color: black; font-family: \"Times New Roman\";'><span style=\"font-family: arial;\"><i>Unione Democratica Arabo Palestinese - UDAP</i></span></p></div>\n<div style=\"clear: both;\"></div>\n</div>", "pdf_content": null, "pdf_links": [], "description": "Dal blog proletari comunisti Da L'Antidiplomatico \"Il 30 novembre a Roma sono state indette due manifestazioni per la Palestina: una con par...", "author": ["fannyhill"], "source": "https://femminismorivoluzionario.blogspot.com/2024/11/ce-ununica-manifestazione-per-la.html", "source_name": "femminismo proletario rivoluzionario"}