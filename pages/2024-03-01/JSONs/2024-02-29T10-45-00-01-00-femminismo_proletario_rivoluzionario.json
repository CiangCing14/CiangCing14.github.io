{"title": "Mentre l'arrogante, ipocrita e fascista Meloni dice che \"l'Italia \u00e8 un paese a misura di donna!\" in questo paese le donne/lavoratrici sono  doppiamente penalizzate e lo dice l'INPS", "published time": "2024-02-29T10-45-00-01-00", "images": ["https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg"], "content": "<div class=\"post-body entry-content\" id=\"post-body-6579684227242632476\" itemprop=\"description articleBody\">\n<div style=\"background: rgb(255, 255, 255); color: #080808; font-family: Verdana;  padding: 3px 6px;\"><span style=\"background-color: transparent; color: #333333; font-family: Arial, Tahoma, Helvetica, FreeSans, sans-serif;\">\u00a0</span></div><div class=\"post-body entry-content\" id=\"post-body-7867211263412304026\" itemprop=\"description articleBody\" style=\"background-color: white; color: #333333; font-family: Arial, Tahoma, Helvetica, FreeSans, sans-serif;  line-height: 1.4; position: relative; width: 588px;\"><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg\" imageanchor=\"1\" style=\"clear: left; color: navy; float: left; margin-bottom: 1em; margin-right: 1em;\"><img border=\"0\" data-original-height=\"212\" data-original-width=\"391\" height=\"174\" src=\"../Images/2024-02-29T10-45-00-01-00/000000.jpg\" srcset=\"../Images/2024-02-29T10-45-00-01-00/000000.jpg\" style=\"border: none; position: relative;\" width=\"320\"/></a></div><p style=\"background: transparent; line-height: 17.0775px; margin-bottom: 0.25cm;\"></p><p style=\"background: transparent; line-height: 14.85px; margin-bottom: 0cm;\"><b>Anche l\u2019ultimo studio dell\u2019Inps conferma la differenza di trattamento delle donne che lavorano</b>\u00a0in Italia dalle \u201cgiovani lavoratrici alle pensionate\u201d come riporta un articolo della Repubblica del 22 febbraio scorso, smentendo ancora una volta, con dati e con forza, la propaganda della Meloni gridata dai palchi elettorali, e non solo per la differenza salariale e delle pensioni, ma anche per il numero di donne al lavoro visto che\u00a0<b>tra disoccupate e inattive ci sono diversi milioni di donne disoccupate.</b></p><p style=\"background: transparent; line-height: 17.0775px; margin-bottom: 0.25cm;\">Per ci\u00f2 che concerne il cosiddetto\u00a0<i>gender pay gap</i>, e cio\u00e8 la differenza di paga, si arriva per quanto riguarda le pensioni a 40 miliardi!</p><p style=\"background: transparent; line-height: 17.0775px; margin-bottom: 0.25cm;\">\u201cNel 2022 sono stati erogati dall'Inps 322 miliardi in pensioni e prestazioni assistenziali.\u00a0<b>Alle donne sono andati 141 miliardi</b>.\u00a0<b>Agli uomini 180 miliardi</b>. Con una differenza di quasi 40 miliardi. Questo nonostante, in media, le donne siano titolari di pi\u00f9 di una pensione, come accade quando c'\u00e8 la reversibilit\u00e0. E\u00a0<b>sebbene le pensionate siano pi\u00f9 numerose dei pensionati: 8,3 milioni contro 7,8.</b>\u00a0Le donne sono il 52% ma prendono il 44%.</p><p style=\"background: transparent; line-height: 17.0775px; margin-bottom: 0.25cm;\">Le cause, secondo lo studio, ma che le donne vivono quotidianamente sulla propria pelle, sono \u201cle carriere intermittenti, spezzettate da esigenze di maternit\u00e0 e cura. Contratti a termine e a part-time, scelto o per lo pi\u00f9 forzato. Ma anche una differenza strutturale nella retribuzione oraria tra uomo e donna (segregazione orizzontale). Pure nella Pubblica Amministrazione. E ovunque ai pi\u00f9 alti livelli, quelli della dirigenza, a cui le donne arrivano in poche (segregazione verticale).\u201d Tutto questo finisce \u201cSul banco degli imputati\u201d.</p><p style=\"background: transparent; line-height: 17.0775px; margin-bottom: 0.25cm;\">\u201cIl\u00a0<i>gender gap</i>\u00a0inizia dal lavoro. \u2013 continua il quotidiano - Sempre nel 2022, il divario di retribuzione annuale tra donna e uomo nel settore privato era in media di 6 mila euro annui: 17.300 euro conto 24.500 euro all'anno, 97 euro contro 106 euro al giorno. Una differenza del 40% che, pur calcolata come fa l'INPS a parit\u00e0 di condizioni (et\u00e0, contratti, ore lavorate), non si azzera mai e arriva a un 12-13% stabile.</p><p style=\"background: transparent; line-height: 17.0775px; margin-bottom: 0.25cm;\">Quasi la met\u00e0 delle donne italiane lavora a part-time (47,7%) contro meno di un quinto degli uomini (17,4%). Le giornate retribuite in un anno alle donne sono 221 contro 234 degli uomini. E questo spiega molto dei divari.\u201d</p><p style=\"background: transparent; line-height: 17.0775px; margin-bottom: 0.25cm;\">E non si salva nemmeno il settore pubblico, dice il giornalista, \u201cconsiderato sicuro e al riparo da diseguaglianze. Invece no.\u201d Perch\u00e9: \u201cIl gap retributivo, seppur pi\u00f9 basso del privato esiste: 5.200 euro all'anno, 15-20 euro al giorno: 28.400 euro contro 33.600 euro all'anno, 95 euro contro 114 euro al giorno. Il divario si viene a creare dal ricorso crescente nella Pa di contratti brevi, soprattutto nella scuola e sanit\u00e0, laddove la presenza delle donne \u00e8 rilevante. Anche il part-time, di sicuro meno presente che nel privato, riguarda le donne il doppio degli uomini (6% contro 3%). Due terzi di tutti i lavoratori pubblici sono donne.\u201d</p><p style=\"background: transparent; line-height: 17.0775px; margin-bottom: 0.25cm;\">\u201cNon c'\u00e8 scampo neanche a casa. Il congedo parentale viene chiesto per l'80% dalle donne. E il gap con i compagni \u00e8 molto ampio, soprattutto fino ai tre anni del figlio. I padri, quando lo chiedono, sono per lo pi\u00f9 lavoratori di grandi aziende e a tempo pieno. Mentre il 46% delle madri richiedenti e a part-time.\u00a0<b>Donne penalizzate sul lavoro, in busta paga, a casa e poi in pensione</b>. Non un bel vedere.\u201d Ma \u00e8 chiaro che questo studio si limita al salario diretto o differito (le pensioni) e non alle\u00a0<i><b>condizioni di lavoro</b></i><i>.</i></p><p style=\"background: transparent; line-height: 17.0775px; margin-bottom: 0.25cm;\">Perci\u00f2 quando il quotidiano degli Agnelli mette \u201cSul banco degli imputati \u2026 le carriere intermittenti, spezzettate da esigenze di maternit\u00e0 e cura. Contratti a termine e a part-time, scelto o per lo pi\u00f9 forzato\u201d cerca di dare un quadro \u201casettico\u201d, \u201coggettivo\u201d dello stato delle cose, come se tutto questo non dipendesse dal sistema di sfruttamento capitalista-imperialista, un sistema che deve essere rovesciato da una rivoluzione politica e sociale.</p></div>\n<div style=\"clear: both;\"></div>\n</div>", "description": "Anche l\u2019ultimo studio dell\u2019Inps conferma la differenza di trattamento delle donne che lavorano \u00a0in Italia dalle \u201cgiovani lavoratrici alle ...", "author": [], "source": "https://femminismorivoluzionario.blogspot.com/2024/02/mentre-larrogante-ipocrita-e-fascista.html"}