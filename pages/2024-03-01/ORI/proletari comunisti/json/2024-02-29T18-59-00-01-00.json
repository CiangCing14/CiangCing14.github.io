{"title": "pc 29 febbraio \u2013 Su TeleMeloni va in onda la propaganda \u201cpatriottica\u201d sul Btp Valore", "published time": "2024-02-29T18-59-00-01-00", "images": ["https://blogger.googleusercontent.com/img/b/R29vZ2xl/AVvXsEhppqUpxoZ5H8XvtMHOQhcsio0CPAXcPniMH7h0XfWraeTyH8HT5eBa5KjyNPUaKrbxb-YTmNzWdzQCUW9feQMQ4g3dWTPzF7s_sU9ohsImhJPhW-mvz6h8pB_DkjCIYJ7Vzfb4T3mk3eOO71WOM-HTR5_3r-QjmpH0NDCMMGfYWuiXgyPLlCf-fJFyR2rK/s1900/Schermata-2023-06-22-alle-12.04.30-1900x950.png"], "content": "<div class=\"post-body entry-content\" id=\"post-body-4481761516407309909\" itemprop=\"description articleBody\">\n<p></p><div style=\"text-align: center;\">\u00a0<a href=\"https://blogger.googleusercontent.com/img/b/R29vZ2xl/AVvXsEhppqUpxoZ5H8XvtMHOQhcsio0CPAXcPniMH7h0XfWraeTyH8HT5eBa5KjyNPUaKrbxb-YTmNzWdzQCUW9feQMQ4g3dWTPzF7s_sU9ohsImhJPhW-mvz6h8pB_DkjCIYJ7Vzfb4T3mk3eOO71WOM-HTR5_3r-QjmpH0NDCMMGfYWuiXgyPLlCf-fJFyR2rK/s1900/Schermata-2023-06-22-alle-12.04.30-1900x950.png\" style=\"margin-left: 1em; margin-right: 1em;\"><img border=\"0\" data-original-height=\"950\" data-original-width=\"1900\" height=\"160\" src=\"../Images/2024-02-29T18-59-00-01-00/000000.png\" srcset=\"../Images/2024-02-29T18-59-00-01-00/000000.png\" width=\"320\"/></a></div><p></p><p class=\"MsoNormal\">In una delle puntate di Telemeloni andata in onda ieri al\nTg2 e fatta passare per intervista, la fascista Meloni dopo aver per <i>appena qualche\nsecondo</i> vestito i panni della contrita che deve \u201cragionare\u201d sulla sconfitta\nelettorale in Sardegna, \u00e8 passata subito dopo a vantarsi del buon risultato del\ntitolo di Stato Btp Valore.<o:p></o:p></p>\n<p class=\"MsoNormal\">Ma di che si tratta in realt\u00e0? Il governo, per raccogliere\nsoldi dai cosiddetti piccoli risparmiatori, ha deciso di emettere un titolo di\nStato chiamato Btp Valore, che si pu\u00f2 acquistare per un taglio minimo di 1000\neuro, e che d\u00e0 diritto ad un interesse (miserabile in realt\u00e0).<o:p></o:p></p>\n<p class=\"MsoNormal\">Fino a questo momento il governo ha raccolto poco pi\u00f9 di 16\nmiliardi\u2026 <b>sui quali dovr\u00e0 pagare gli interessi che si aggiungeranno a quei\n100 miliardi circa di interessi l\u2019anno per il debito pubblico</b>.<o:p></o:p></p>\n<p class=\"MsoNormal\">Non entriamo nel merito per adesso su chi \u00e8 questo \u201cpiccolo\nrisparmiatore\u201d, su chi sono le \u201cfamiglie\u201d cui si rivolge la Meloni\u2026 diciamo che\nanche in questo caso la Meloni ne approfitta per fare propaganda nazionalista.<o:p></o:p></p>\n<p class=\"MsoNormal\">E infatti, guardando la camera ha ammiccato verso il \u201crisparmiatore\u201d\nparlando di \u201cfiducia\u201d (visto l\u2019esito delle elezioni in Sardegna!): \u201cLo\ninterpreto come un segnale di fiducia da parte di cittadini e risparmiatori\u201d,\nha commentato la presidente del Consiglio (secondo https://it.investing.com)-\nche ha apprezzato la \u201crisposta verso una strategia con la quale <b>vogliamo\nriportare il debito pubblico italiano il pi\u00f9 possibile nelle mani degli\nitaliani\u201d.<o:p></o:p></b></p>\n<p class=\"MsoNormal\">A quanto ammonta il debito pubblico italiano? A circa <b>3\nMILA MILIARDI</b>! Quanto ha raccolto la Meloni con questa operazione? <b>16\nMILIARDI</b>.<b><o:p></o:p></b></p>\n<p class=\"MsoNormal\">Questa \u00e8 la sostanza del problema attuale. \u201c\u00c8 possibile\nriportare il debito pubblico italiano nelle mani degli italiani\u201d? La Meloni se\nne frega della logica! \u201cQuesto, ha concluso, \u201cci consente da una parte di dare\nai cittadini uno strumento per mettere in sicurezza i risparmi e dall'altro di\nessere pi\u00f9 padroni del nostro destino perch\u00e9 quando il tuo debito pubblico \u00e8\nnelle tue mani sei meno sottoposto alle pressioni esterne\u201d.<o:p></o:p></p>\n<p class=\"MsoNormal\">Primo: come dimostrano le statistiche sui conti correnti e i\ndepositi fermi nelle banche il problema non \u00e8 affatto \u201cmettere in sicurezza i\nrisparmi\u201d prestandoli allo Stato, non c\u2019entra proprio niente! La richiesta di <b>togliere\ndal cassetto dei piccoli risparmiatori</b> i loro soldi e immetterli nel\nsistema produttivo italiano \u00e8 soprattutto dei padroni italiani che lo ripetono tante\nvolte soprattutto dalle colonne del Sole 24 Ore!<o:p></o:p></p>\n<p class=\"MsoNormal\">Secondo: il debito pubblico che la Meloni chiama <b>\u201ctuo\u201d, </b>per\naccattivarsi le simpatie del piccolo risparmiatore e delle \u201cfamiglie\u201d, che si\ntrova nelle mani dei padroni e dell\u2019alta finanza estera si aggira intorno agli\n800 MILIARDI! Altro che 16 miliardi!<o:p></o:p></p>\n<p class=\"MsoNormal\">E infine, nel sistema capitalista-imperialista \u00e8 normale che\nuna parte del debito pubblico di ogni Paese sia nelle mani di investitori di\naltri Paesi, stranieri, e in questo senso tutti fanno \u201cpressioni esterne\u201d l\u2019uno\nsull\u2019altro, quindi, tutto questo rimane una storiella da raccontare a chi cade\nnell\u2019inganno dell\u2019appello di memoria fascista e tutto \u201cpatriottico\u201d della\nMeloni.<o:p></o:p></p>\n<p class=\"MsoNormal\">Mentre sulle spalle del proletariato e delle masse popolari,\ncome abbiamo detto, ricade sicuramente il peso del debito pubblico che aumenta\nogni giorno di pi\u00f9!<o:p></o:p></p>\n<p class=\"MsoNormal\">Anche per questo liberarsi della Meloni e della sua\npropaganda moderno fascista \u00e8 una necessit\u00e0 urgente!<o:p></o:p></p>\n<div style=\"clear: both;\"></div>\n</div>", "description": "In una delle puntate di Telemeloni andata in onda ieri al Tg2 e fatta passare per intervista, la fascista Meloni dopo aver per appena qual...", "author": ["prolcompal"], "source": "https://proletaricomunisti.blogspot.com/2024/02/pc-29-febbraio-su-telemeloni-va-in-onda.html"}