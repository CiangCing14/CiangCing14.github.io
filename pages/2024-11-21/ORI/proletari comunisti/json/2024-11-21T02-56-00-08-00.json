{"title": "pc 20 novembre - dalla Polonia al sud Corea- Francia e Gran Bretagna - la spirale della guerra imperialista inghiotte progressivamente tutti - commenti", "published time": "2024-11-21T02:56:00+08:00", "images": ["https://assets.contropiano.org/img/2024/11/Polonia-carri-armati-coreani.jpg", "https://assets.contropiano.org/img/2024/11/polonia-carrarmati-k2-300x180.jpg", "https://assets.contropiano.org/img/2024/11/Storm-Shadows-scaled.jpg"], "content": "<div class=\"post-body entry-content\" id=\"post-body-4999493207247608017\" itemprop=\"description articleBody\">\n<p>\u00a0<span><b>La Polonia schiera carrarmati sudcoreani al confine con Kaliningrad\u00a0</b></span>\n<span class=\"articleauthor\">di <a href=\"https://contropiano.org/author/hkcmnst917a\">\n\t\t\t Mario Colonna        </a>\n</span>\n</p>\n<div id=\"thumbsingle\">\n<a href=\"https://assets.contropiano.org/img/2024/11/Polonia-carri-armati-coreani.jpg\" rel=\"aprilightbox\" title=\"Ingrandisci la foto La Polonia schiera carrarmati sudcoreani al confine con Kaliningrad\"><img alt=\"\" height=\"169\" src=\"../Images/2024-11-21T02-56-00-08-00/000000.jpg\" srcset=\"../Images/2024-11-21T02-56-00-08-00/000000.jpg\" width=\"400\"/></a></div>\n<p><span><span>Per\n la prima volta cinque paesi europei hanno deciso di avviare i bond per \nfinanziare le spese militari. E\u2019 accaduto ieri a Varsavia durante la \nriunione del cosiddetto \u201cformato Weimar\u201d e vi hanno partecipato \nGermania, Francia, Spagna, Gran Bretagna e Ue. </span></span></p>\n<p><span><span>L\u2019esercito\n polacco ha intanto fatto sapere di aver schierato i carri armati da \ncombattimento sudcoreani K2 Black Panther a Braniewo, a pochi chilometri\n dal confine con l\u2019enclave russa della regione di Kaliningrad.\u00a0</span></span></p>\n<p><span><span>L\u2019affermazione\n \u00e8 stata rilasciata venerd\u00ec scorso dalla portavoce della 16\u00aa divisione \nmeccanizzata della Pomerania, maggiore Magdalena Koszczynska, alla\u00a0<i>Polska Agencja Prasowa</i>, l\u2019agenzia polacca di riferimento.\u00a0</span></span></p>\n<p><span><span><b>La militarizzazione del fronte orientale\u00a0</b></span></span></p>\n<p><span><span>Nell\u2019agosto\n del 2022, pochi mesi dopo l\u2019inizio delle operazioni russe in Ucraina, \nil ministero della Difesa polacco aveva aver stanziato 3,4 miliardi di \ndollari per l\u2019acquisto di 180 carrarmati dalla Corea del Sud. Tale \ndispiegamento avviene dunque a seguito delle prime consegne da parte di \nSeul.\u00a0</span></span></p>\n<p><img alt=\"\" class=\"size-medium wp-image-177690 alignleft\" height=\"180\" src=\"../Images/2024-11-21T02-56-00-08-00/000001.jpg\" srcset=\"../Images/2024-11-21T02-56-00-08-00/000001.jpg\" width=\"300\"/></p>\n<p><span><span>Secondo\n fonti del ministero, Varsavia in realt\u00e0 avrebbe pianificato l\u2019acquisto \ndi circa 1000 esemplari, facendo affidamento su consegne \u201crapide\u201d \nvitali, secondo l\u2019amministrazione, a causa della dismissione su larga \nscala dei vecchi carrarmati tedeschi Leopard 2 e dei sovietici T-72 nel \npaese, inviati in Ucraina.\u00a0</span></span></p>\n<p><span><span>Il dispiegamento dei\u00a0</span></span><span><span><i>tank</i></span></span><span><span>\u00a0segue\n la triplicazione delle forze di terra sul confine bielorusso avvenuta \nad agosto. La militarizzazione dei confini si innesta in un contesto di \ncrescenti tensioni con Mosca, contro cui Varsavia mira a divenire il \u201c</span></span><span><a href=\"https://contropiano.org/news/internazionale-news/2024/11/07/laspirazione-polacca-a-baluardo-yankee-in-europa-include-la-sottomissione-ucraina-0177314\" rel=\"noopener\" target=\"_blank\"><span><u>baluardo yankee</u></span></a></span><span><span>\u201d sul fronte orientale.\u00a0\u00a0</span></span></p>\n<p><span><span><b>La partnership militare con la Corea del Sud\u00a0</b></span></span></p>\n<p><span><span>Da un \npunto di vista militare, secondo gli esperti il K2 \u00e8 per molti aspetti \nil\u200b\u200b carrarmato pi\u00f9 performante schierato da qualsiasi stato membro \ndella Nato oggi.\u00a0</span></span></p>\n<p><span><span>Il \nveicolo utilizza un caricatore automatico che riduce i carichi per \nl\u2019equipaggio del 25%, vanta una frequenza di fuoco maggiore, consuma \nmeno carburante, \u00e8 attestato di minori necessit\u00e0 manutentive rispetto \nalla media e maggiore capacit\u00e0 di funzionare come un sistema di \nartiglieria con una modalit\u00e0 di fuoco indiretta.\u00a0</span></span></p>\n<p><span><span>Inoltre,\n il K2 Black Panther integra sia un sistema radar a banda millimetrica \nche pu\u00f2 fungere da sistema di avviso di avvicinamento missilistico, sia \nuna telecamera termografica che consente di tracciare bersagli specifici\n a distanze prossime ai 10 km.\u00a0</span></span></p>\n<p><span><span>Ma \noltre ai carrarmati, la Polonia \u00e8 attestata di ordini molto consistenti \nper obici e artiglieria missilistica sudcoreana, cos\u00ec come per i \ncarrarmati statunitensi M1A1 e M1A2 Abrams e i sistemi di artiglieria \nmissilistica Himars.\u00a0</span></span></p>\n<p><span><span><b>Le mire della Polonia\u00a0</b></span></span></p>\n<p><span><span>Queste \nacquisizioni alimentano le proiezioni che vedono in Varsavia l\u2019imminente\n seconda forza di terra pi\u00f9 potente nella Nato dopo gli Stati Uniti.\u00a0</span></span></p>\n<p><span><span>Non \u00e8 \ncerto una novit\u00e0 che la Polonia, assieme al resto dei paesi baltici, \nsoffia sul vento della \u201cguerra all\u2019orso russo\u201d per spostare l\u2019asse \npolitico europeo pi\u00f9 a oriente, approfittando delle difficolt\u00e0 politiche\n della Francia ed economiche della Germania, l\u2019asse su cui si \u00e8 basata \nl\u2019Unione Europea nei suoi 30 anni di vita.\u00a0</span></span></p>\n<p><span><span>Le mire\n sulle regioni occidentali dell\u2019Ucraina sono il prezzo che la Polonia ha\n chiesto per farsi portavoce degli interessi dell\u2019imperialismo \nstatunitense nel continente.\u00a0</span></span></p><br/><div class=\"category-archive single\">\n<h1>Francia e Gran Bretagna si aggregano all\u2019escalation missilistica contro la Russia<span><a name=\"more\"></a></span></h1>\n<span class=\"articleauthor\">di <a href=\"https://contropiano.org/author/hkcmnst917a\">\n\t\t\t Federico Rucco        </a>\n</span>\n</div>\n<div id=\"thumbsingle\">\n<a href=\"https://assets.contropiano.org/img/2024/11/Storm-Shadows-scaled.jpg\" rel=\"aprilightbox\" title=\"Ingrandisci la foto Francia e Gran Bretagna si aggregano all\u2019escalation missilistica contro la Russia\"><img alt=\"\" height=\"167\" src=\"../Images/2024-11-21T02-56-00-08-00/000002.jpg\" srcset=\"../Images/2024-11-21T02-56-00-08-00/000002.jpg\" width=\"400\"/></a></div>\n<p><span><i>\u201c</i><span style=\"font-family: Martina Plantijn, Martina Plantijn fallback, serif;\"><span><i><span style=\"font-family: Liberation Serif, serif;\"><span>Il </span></span><span style=\"font-family: Liberation Serif, serif;\"><span>rilascio dei missili statunitensi \u00e8 probabile che porti movimento nel dibattito europeo\u201d </span></span></i><span style=\"font-family: Liberation Serif, serif;\"><span>scrive il quotidiano tedesco <i>Handesblatt.</i></span></span></span></span></span></p>\n<p><span><span style=\"font-family: Liberation Serif, serif;\"><span>Luned\u00ec, i liberali della Fdp e i Verdi tedeschi erano euforici per la guerra riporta il giornale della sinistra <i>Junge Welt.</i> <i>\u201cHanno\n chiesto all\u2019unanimit\u00e0 la consegna del missile da crociera tedesco \n\u201cTaurus\u201d a Kiev. La CDU e la CSU hanno reagito con cautela\u201d</i>.</span></span></span><span> <span><span style=\"font-family: Liberation Serif, serif;\"><span>Allo stesso tempo, per\u00f2, il ministro federale della Difesa Boris Pistorius (SPD) ha confermato un rapporto della\u00a0</span></span></span><i><span><span style=\"font-family: Liberation Serif, serif;\"><span>Bild</span></span></span></i><span><span style=\"font-family: Liberation Serif, serif;\"><span>\u00a0secondo\n cui Kiev ricever\u00e0 4.000 nuovi tipi di droni da combattimento tedeschi. \nNon sono pi\u00f9 controllati manualmente, ma da \u201cintelligenza artificiale\u201d.</span></span></span></span></p>\n<p><span><span style=\"font-family: Liberation Serif, serif;\"><span>Tutti\n gli occhi infatti sono adesso puntati su Londra e Parigi dopo la \ndecisione del presidente degli Stati Uniti Joe Biden di consentire \nall\u2019Ucraina di utilizzare missili americani per colpire obiettivi \nall\u2019interno della Russia.</span></span></span></p>\n<p><span><span style=\"font-family: Liberation Serif, serif;\"><span>\u201cHo\n detto, ancora una volta, che gli ucraini dovrebbero essere in grado di \nusare le armi che forniamo loro non solo per fermare le frecce, ma anche\n per essere in grado di colpire gli arcieri\u201d, ha detto il capo della \npolitica estera dell\u2019UE Josep Borrell.</span></span></span></p>\n<p><span><span style=\"font-family: Liberation Serif, serif;\"><span>La\n Francia e il Regno Unito hanno fornito i loro missili da crociera Storm\n Shadow/SCALP a Kiev. Finora, Londra non aveva ricevuto l\u2019autorizzazione\n dagli Stati Uniti di consentirne l\u2019uso per attaccare obiettivi in \nRussia, mentre Parigi \u00e8 sempre rimasta vaga su ci\u00f2 che gli ucraini \npotrebbero farne.</span></span></span></p>\n<p><span>\u201c<span style=\"font-family: Liberation Serif, serif;\"><span>Sebbene\n i missili da crociera europei siano prodotti dal produttore di missili \nMBDA, gli Stati Uniti controllano parte della tecnologia dell\u2019azienda, \ndandogli voce in capitolo nel loro utilizzo\u201d ricorda il giornale \nstatunitense <i>Politico.</i></span></span></span></p>\n<p><span><span style=\"font-family: Liberation Serif, serif;\"><span><i>\u201cSia\n il governo francese che quello britannico hanno precedentemente \nindicato la volont\u00e0 di approvare l\u2019uso ucraino contro obiettivi in \nRussia dei missili da crociera che hanno fornito\u201d</i>, ha dichiarato Matthew Savill, direttore delle scienze militari presso il Royal United Services Institute di Londra. <i>\u201cTuttavia,\n entrambi si basano su dati di targeting aggiornati che probabilmente \nprovengono dagli Stati Uniti, il che significa che anche a loro \u00e8 stato \nimpedito l\u2019uso in Ucraina\u201d.</i></span></span></span></p>\n<p><span><span style=\"font-family: Liberation Serif, serif;\"><span>Fino\n ad ora sia i missili statunitensi che quelli europei sono stati \nutilizzati contro obiettivi all\u2019interno dell\u2019Ucraina occupata dalla \nRussia, inclusa la </span></span><span style=\"font-family: Liberation Serif, serif;\"><span>flotta russa nel Mar Nero </span></span><span style=\"font-family: Liberation Serif, serif;\"><span>che era di base in Crimea.</span></span></span></p>\n<p><span><span style=\"font-family: Liberation Serif, serif;\"><span>La\n Francia ha fornito diverse dozzine di missili SCALP a Kiev. Due \nfunzionari francesi hanno detto che Parigi non ha bisogno \ndell\u2019approvazione di Washington per consentire agli ucraini di usarli, \nma finora non c\u2019\u00e8 alcun segno che Kiev utilizzi gli SCALP su obiettivi \nall\u2019interno della Russia.</span></span></span></p>\n<p><span><span style=\"font-family: Liberation Serif, serif;\"><span>Parlando\n ai giornalisti a margine del vertice dei leader del G20 a Rio de \nJaneiro nella notte di luned\u00ec, Macron ha detto di ritenere che il \npresidente Joe Biden abbia preso \u201cuna buona decisione\u201d nel consentire \nall\u2019Ucraina di utilizzare i prodotti americani per colpire all\u2019interno \ndella Russia.</span></span></span></p>\n<p><span><span style=\"font-family: Liberation Serif, serif;\"><span>A\n Londra intanto un portavoce del numero 10 di Downing Street ha \naffermato che il Regno Unito \u00e8 stato \u201ccoerente nel dire che fornire \ndettagli specifici su questioni operative servirebbe solo a \navvantaggiare Putin durante una guerra illegale in corso\u201d.</span></span></span></p>\n<p><span><span style=\"font-family: Liberation Serif, serif;\"><span>Il portavoce britannico ha aggiunto: <i>\u201c\u00c8\n sempre stato il caso di lavorare a stretto contatto con i nostri \nalleati e di impegnarci per garantire che strategicamente stiamo \nfornendo il sostegno di cui l\u2019Ucraina ha bisogno, e lo facciamo in \nconsultazione sia con l\u2019Ucraina che tra di noi come alleati\u201d.</i></span></span></span></p><br/><p></p>\n<div style=\"clear: both;\"></div>\n</div>", "pdf_content": "", "pdf_links": [], "description": "La Polonia schiera carrarmati sudcoreani al confine con Kaliningrad\u00a0           di  \t\t\t Mario Colonna                                      ...", "author": ["maoist"], "source": "https://proletaricomunisti.blogspot.com/2024/11/pc-20-novembre-dalla-polonia-al-sud.html"}