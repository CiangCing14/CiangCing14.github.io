{"title": "pc 22 marzo - Bologna. Studenti caricati dalla polizia,... ormai il governo Meloni/Salvini/Piantedosi ha dichiarato guerra agli studenti che protestano", "published time": "2024-03-23T01:46:00+08:00", "images": ["https://assets.contropiano.org/img/2024/03/Bologna-polizia.jpg", "https://assets.contropiano.org/img/2024/03/Bologna-universita-Palestina-striscione-300x300.jpg", "https://assets.contropiano.org/img/2024/03/Bologna-universita-palestina-chiostro-ateneo-300x300.jpg"], "content": "<div class=\"post-body entry-content\" id=\"post-body-8705149264868021827\" itemprop=\"description articleBody\">\n<b><span>contestavano la ministra Bernini e gli accordi tra universit\u00e0 e Israele</span></b>\n<div id=\"thumbsingle\">\n<a href=\"https://assets.contropiano.org/img/2024/03/Bologna-polizia.jpg\" rel=\"aprilightbox\" title=\"Ingrandisci la foto Bologna. Studenti caricati dalla polizia, contestavano la ministra Bernini e gli accordi tra universit\u00e0 e Israele\"><img alt=\"\" height=\"300\" src=\"../Images/2024-03-23T01-46-00-08-00/000000.jpg\" srcset=\"../Images/2024-03-23T01-46-00-08-00/000000.jpg\" width=\"652\"/></a></div>\n<p align=\"left\"><span><span style=\"font-family: Liberation Serif, serif;\"><span>Nella\n centralissima via Indipendenza di Bologna la polizia oggi ha caricato e\n spintonato gli studenti universitari da giorni in mobilitazione.</span></span></span></p>\n<p align=\"left\"><span><span style=\"font-family: Liberation Serif, serif;\"><span>Ieri\n a Bologna gli studenti universitari avevano protestato davanti al \nSenato Accademico per chiedere la fine della censura nei confronti di \nchi si mobilita contro la guerra in Palestina, per pretendere il \nboicottaggio degli accordi con Israele ed il comparto militare \nindustriale.</span></span></span></p>\n<p align=\"left\"><img alt=\"\" class=\"size-medium wp-image-170586 alignleft\" height=\"300\" src=\"../Images/2024-03-23T01-46-00-08-00/000001.jpg\" srcset=\"../Images/2024-03-23T01-46-00-08-00/000001.jpg\" width=\"300\"/></p>\n<p align=\"left\"><span><span style=\"font-family: Liberation Serif, serif;\"><span>Il\n Senato Accademico si \u00e8 rifiutato di rescindere gli accordi in ambito \nmilitare e bellico, esprimendosi invece con l\u2019ennesima formula vaga e \nfumosa, ribadendo sostanzialmente la necessit\u00e0 di rispettare le \nnormative ed il codice etico che, per quanto riguarda il dual use, si \nlimita a \u201cminimizzare eventuali danni\u201d\u2026</span></span></span></p>\n<p align=\"left\"><span>\u201c <span style=\"font-family: Liberation Serif, serif;\"><span>Vogliamo\n e pretendiamo un impegno concreto dell\u2019Universit\u00e0 che vada a rescindere\n tutti gli accordi con il Gruppo Leonardo, con la NATO e con i partner \ndel governo sionista di Israele\u201d hanno scritto in un comunicato gli \nstudenti di Cambiare Rotta dell\u2019ateneo bolognese.</span></span></span></p>\n<p align=\"left\"><span>\u201c<span style=\"font-family: Liberation Serif, serif;\"><span>Le\n mobilitazioni nel nostro Paese dimostrano che ottenere il boicottaggio \u00e8\n possibile e possiamo farlo solo tramite la lotta, come \u00e8 successo ieri \nal Senato Accademico dell\u2019Universit\u00e0 di Torino, dove grazie alla \nmobilitazione si \u00e8 riusciti ad ottenere la non partecipazione \ndell\u2019Ateneo torinese al nuovo bando MAECI di cooperazione tra Italia e \nIsraele\u201d.</span></span></span></p>\n<p align=\"left\"><img alt=\"\" class=\"size-medium wp-image-170587 alignright\" height=\"300\" src=\"../Images/2024-03-23T01-46-00-08-00/000002.jpg\" srcset=\"../Images/2024-03-23T01-46-00-08-00/000002.jpg\" width=\"300\"/></p>\n<p align=\"left\"><span><span style=\"font-family: Liberation Serif, serif;\"><span>Ma\n oggi a Bologna \u00e8 arrivata la Ministra Bernini per l\u2019inaugurazione \ndell\u2019anno accademico e gli studenti si sono mobilitati per farsi \nsentire, anche a luce delle dichiarazioni della ministra contro <span><a href=\"https://contropiano.org/regionali/piemonte/2024/03/20/torino-luniversita-cancella-il-progetto-con-israele-0170577\">studenti e docenti dell\u2019Universit\u00e0 di Torino</a> </span>che hanno deciso di interrompere la collaborazione con le istituzioni israeliane.</span></span></span></p>\n<p align=\"left\"><span><span style=\"font-family: Liberation Serif, serif;\"><span>Il\n corteo degli studenti arrivato a via Indipendenza ha cercato di \nraggiungere la sede del Teatro Manzoni dove si svolgeva la cerimonia con\n la ministra Bernini, ma ha trovato a fronteggiarlo uno schieramento \ndella polizia che ben presto \u00e8 passato alle vie di fatto caricando e \nspintonando gli studenti. Il corteo ha ricompattato le file e si \u00e8 \ndiretto in zona universitaria.</span></span></span></p>\n<p align=\"left\"><span><span style=\"font-family: Liberation Serif, serif;\"><span><span>La\n protesta si \u00e8 palesata anche all\u2019interno del teatro dove era presente \nun gruppo di studenti con la bandiera della Palestina. Francesca \nrappresentante del Consiglio studentesco, \u00e8 intervenuta poco prima \ndell\u2019intervento della ministro dell\u2019universit\u00e0, Anna Maria Bernini, con \nla kefiah al collo. \u201cDa mesi assistiamo alla censura sistemica delle \nvoci provenienti dalla comunit\u00e0\u00a0palestinese e di quelle che sono le \nrichieste delle mobilitazioni studentesche\u201d ha denunciato la \nstudentessa.</span></span></span></span></p>\n<div style=\"clear: both;\"></div>\n</div>", "pdf_content": null, "pdf_links": [], "description": "contestavano la ministra Bernini e gli accordi tra universit\u00e0 e Israele                 Nella  centralissima via Indipendenza di Bologna la ...", "author": ["maoist"], "source": "https://proletaricomunisti.blogspot.com/2024/03/pc-22-marzo-bologna-studenti-caricati.html"}