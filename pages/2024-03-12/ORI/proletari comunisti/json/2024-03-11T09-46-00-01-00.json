{"title": "pc 11 marzo - E\u2019 criminale difendere le produzioni di Pfas. info denuncia", "published time": "2024-03-11T09-46-00-01-00", "images": [], "content": "<div class=\"post-body entry-content\" id=\"post-body-9044173843059017934\" itemprop=\"description articleBody\">\n<p><a data-saferedirecturl=\"https://www.google.com/url?q=https://www.rete-ambientalista.it/2024/02/29/e-criminale-difendere-le-produzioni-di-pfas/&amp;source=gmail&amp;ust=1709313040884000&amp;usg=AOvVaw1x7nXP7k7hHNu5rW76ixLp\" href=\"https://tsmtpdeliver.com/tracking/qaR9ZGt3AQpkZwx4AGN1ZQLkBGxjAPM5qzS4qaR9ZQbjDN\" target=\"_blank\"><span>E\u2019 criminale difendere le produzioni di Pfas.</span></a></p><div><p style=\"margin-bottom: 21pt; margin-left: 0cm; margin-right: 0cm;\">Il polo chimico di Spinetta Marengo \u00e8 come un enorme iceberg alla deriva. Che Solvay non ha affrontato neppure dopo la sentenza della Cassazione. Anzi l\u2019ha acutizzato non riuscendo neppure a mettere sotto controllo i Pfas.\u00a0 I\u00a0<b>Pfas\u00a0</b>rappresentano, da decenni, la \u201cpunta dell\u2019iceberg\u201d di tossici e cancerogeni emessi in suolo-acqua-aria: massa composta\u00a0<b>da<em><span face=\"Calibri, sans-serif\">\u00a0</span></em>cromo\u00a0esavalente, arsenico, antimonio, nichel, selenio, DDT, fluorurati, solfati, idrocarburi, metalli pesanti,\u00a0solventi organici clorurati, cloroformio, trielina\u00a0acido fluoridrico, acido cloridrico, ammoniaca, alcoli, anidride fosforica, iodurati, Zn, idrossido di potassio, NOx, SOx, polveri eccetera</b>. Sarebbe riduttivo concentrare sui Pfas il processo-bis di Alessandria, ignorerebbe la sentenza della Cassazione.</p><p style=\"margin-bottom: 21pt; margin-left: 0cm; margin-right: 0cm;\">\u00a0La rivendicazione di\u00a0<b>mettere al bando i Pfas,</b>\u00a0tutto sommato si limiterebbe ad eliminare la punta dell\u2019iceberg, ma\u00a0 Solvay la percepisce come\u00a0 \u201cCavallo di Troia\u201d per espugnare l\u2019intera roccaforte chimica spinettese. E proprio sui Pfas la Solvay oggi ha eretto la propria \u201cLinea Maginot\u201d: e dopo aver<span></span></p><a name=\"more\"></a> giurato per decenni che il\u00a0 Pfas killer\u00a0<b>PFOA\u00a0</b>non era cancerogeno, ora spergiura per i Pfas\u00a0<b>ADV</b>\u00a0e\u00a0<b>C6O4\u00a0</b>e per i futuri Pfas essi s\u00ec ancora pi\u00f9 innocui, dunque indispensabili per altri 60 anni per rendere\u00a0resistenti, ignifughi e idrorepellenti rivestimenti antiaderenti, schiumogeni antincendio, tessuti impermeabili, pesticidi, materiali per l\u2019edilizia e prodotti per la pulizia e l\u2019igiene personale ecc.<p></p><p style=\"margin-bottom: 21pt; margin-left: 0cm; margin-right: 0cm;\">Solvay pretende di restare, almeno fino al 2026,\u00a0<b>l\u2019unica produttrice di Pfas in Italia</b>\u00a0di queste sostanze devastanti per la salute umana, individuate nel sangue, nel latte materno, nella placenta, nel siero, nel liquido seminale e nei capelli eccetera, dopo che,\u00a0 a causa della loro alta stabilit\u00e0 molecolare, si diffondono\u00a0<b>\u00a0ampiamente indistruttibili nell\u2019ambiente</b>, si riversano in grandi quantit\u00e0\u00a0<b>nei bacini idrici</b>, da dove possono percorrere grandi distanze, entrando nell\u2019ecosistema acquatico e risalendo la catena alimentare fino agli esseri umani.</p><p style=\"margin-bottom: 21pt; margin-left: 0cm; margin-right: 0cm;\">L\u2019efferata pervicacia di Solvay resiste -\u00e8 dolo!- alla mole di evidenze scientifiche accumulatesi, compresa\u00a0<b>l\u2019analisi comparativa trascrizionale\u00a0</b><a data-saferedirecturl=\"https://www.google.com/url?q=https://email.tmg.vrfy.email/c/eJxEzz1uKyEQAODTQImG4WeWguI1ew0LmPEayWushRclOX2kNLnB93FuHoW0ZBu3FDYMnrScpT9v8y3cv_t4Sa736ppvqTnl4ZxHRHMK98J8yZymL_3IjRPbtN1rIRfFuRCc30qMASW05FH3jIAOyBJsmIAMSqIaIRFaAU5ReVjnYT6u-5f5Jehnfqz1nsr9U7gr3Hl0M65D4W7BOJdA4b7GZ2_TWiAIkfSVy1PmLC--hjlGrV154P8ypxzdtHHqv9etc7YUiJJe-ScAAP__XIVQzQ&amp;source=gmail&amp;ust=1709313040884000&amp;usg=AOvVaw2MxePsFFoNwT25ufdqPZ1j\" href=\"https://tsmtpdeliver.com/tracking/qaR9ZGt3AQpkZwx4AGN1ZQLkBGxjAPM5qzS4qaR9ZQbkGt\" target=\"_blank\"><b><span>pubblicata sulla rivista\u00a0<em><span face=\"Calibri, sans-serif\">Toxics</span></em></span></b></a>\u00a0e con il titolo\u00a0<em><span face=\"Calibri, sans-serif\">\u201cCross-Species Transcriptomics Analysis Highlights Conserved Molecular Responses to Per- and Polyfluoroalkyl Substances\u201d,</span></em>\u00a0 realizzata dagli\u00a0<b>scienziati del\u00a0\u00a0Dipartimento di Farmacia e Biotecnologie dell\u2019Universit\u00e0 di Bologna</b>\u00a0e<b>\u00a0dell\u2019Universit\u00e0 di Padova,</b>\u00a0studio che non lascia alcun dubbio su quanto le diverse molecole di PFAS (4.730 molecole: la pi\u00f9 estesa famiglia di inquinanti emergenti) influenzano vie ormonali e vie metaboliche.<span></span></p><p style=\"margin: 0cm;\">I Pfas provocano una forte regressione del metabolismo e del trasporto dei lipidi e di altri processi correlati allo sviluppo ovarico, alla produzione di estrogeni, all\u2019ovulazione e al funzionamento fisiologico del sistema riproduttivo femminile; tutti elementi che spiegano gli effetti dannosi dei PFAS\u00a0<b>sulla fertilit\u00e0 e sullo sviluppo fetale</b>. Mostrano che l\u2019esposizione ai PFAS produce una sovraregolazione del gene ID1,\u00a0<b>coinvolto nello sviluppo di vari tipi di cancro</b>,\u00a0<b>tra cui leucemia, cancro al seno e al pancreas.\u00a0</b>I dati epidemiologici suggeriscono\u00a0 che un\u2019elevata esposizione inoltre aumenta significativamente la mortalit\u00e0 di individui affetti da\u00a0<b>neoplasie maligne dei tessuti linfatici ed ematopoietici</b>, come milza, fegato e midollo osseo.\u00a0<b>L\u2019effetto tossico dei PFAS sul sistema immunitario\u00a0</b>spiega l\u2019indebolimento delle reazioni immunitarie, della produzione di anticorpi e delle risposte alle vaccinazioni, osservato\u00a0<b>in particolare nei bambini</b>\u00a0esposti ai PFAS durante il periodo prenatale e postnatale. L\u2019esposizione aumenta anche la concentrazione nel siero dei marcatori di stress infiammatorio e ossidativo e favorisce cos\u00ec lo sviluppo di malattie sistemiche, come il\u00a0<b>danno epatico e le malattie cardiovascolari, tra cui l\u2019aterosclerosi e gli eventi tromboembolici.</b>\u00a0</p><p style=\"margin: 0cm;\"><u></u></p></div><h2 style=\"font-family: Calibri, sans-serif; font-size: 18pt; font-weight: bold; margin-bottom: 12.6pt; margin-left: 0cm; margin-right: 0cm;\"><span style=\"font-family: Montserrat;\"><a data-saferedirecturl=\"https://www.google.com/url?q=https://www.rete-ambientalista.it/2024/02/29/chi-ha-inquinato-deve-pagare/&amp;source=gmail&amp;ust=1709313040884000&amp;usg=AOvVaw3dSnKX3cS7dDl5A7L9c445\" href=\"https://tsmtpdeliver.com/tracking/qaR9ZGt3AQpkZwx4AGN1ZQLkBGxjAPM5qzS4qaR9ZQblGj\" target=\"_blank\"><span>Chi ha inquinato deve pagare.</span></a><u></u><u></u></span></h2><div><p style=\"margin-bottom: 21pt; margin-left: 0cm; margin-right: 0cm;\">Questo processo-bis ad Alessandria terr\u00e0 conto della nuova Direttiva approvata dal Parlamento Europeo? Riprender\u00e0, nell\u2019accusa, il reato di\u00a0<b>\u201cdolo\u201d\u00a0</b>formulato dalla Procura nel 2010 ma nella sentenza riformato (con fortissimi sconti di pena) in reato di \u201ccolpa\u201d?\u00a0</p><p style=\"margin-bottom: 21pt; margin-left: 0cm; margin-right: 0cm;\"><b>La nuova direttiva sulla protezione dell\u2019ambiente\u00a0</b>include\u00a0i cosiddetti \u201c<b>reati qualificati</b>\u201c, che portano alla distruzione o al danneggiamento significativo di un ecosistema e sono quindi\u00a0<b>paragonabili all\u2019</b><a data-saferedirecturl=\"https://www.google.com/url?q=https://it.euronews.com/2022/12/01/in-francia-il-primo-processo-penale-per-ecocidio&amp;source=gmail&amp;ust=1709313040884000&amp;usg=AOvVaw3RuPpyVjbCDxW8imJRhv6R\" href=\"https://tsmtpdeliver.com/tracking/qaR9ZGt3AQpkZwx4AGN1ZQLkBGxjAPM5qzS4qaR9ZQbmHN\" target=\"_blank\"><b><span>ecocidio</span></b></a>: ad esempio l\u2019inquinamento diffuso di aria, acqua e suolo.</p><p style=\"margin-bottom: 21pt; margin-left: 0cm; margin-right: 0cm;\">Per gli imputati, le conseguenze per aver commesso un reato ambientale possono essere\u00a0<b>pene detentive</b>\u00a0fino a dieci anni se la loro azione causa la morte di una persona.\u00a0Nella maggior parte dei casi, comunque, la pena prevista per\u00a0<b>reati commessi con negligenza \u00e8 di cinque anni</b>,\u00a0<b>otto per quanto riguarda i \u201creati qualificati</b>\u201c.</p><p style=\"margin-bottom: 21pt; margin-left: 0cm; margin-right: 0cm;\"><em><span face=\"Calibri, sans-serif\">\u201cLa nuova direttiva apre una nuova pagina nella storia dell\u2019Europa, definendo una tutela nei confronti di coloro che danneggiano gli ecosistemi e, attraverso di essi, la salute umana. Significa\u00a0<b>porre fine all\u2019impunit\u00e0 ambientale in Europa</b>, cosa cruciale e urgent</span></em>e\u201d afferma\u00a0Antonius Manders<b>\u00a0</b>\u00a0relatore della direttiva. Di questa impunit\u00e0 in Italia\u00a0 abbiamo ampiamente documentato nei due libri\u00a0<b>\u201cAmbiente Delitto Perfetto\u201d</b>\u00a0di Barbara Tartaglione e Lino Balza, prefazione di Giorgio Nebbia.</p><p style=\"margin-bottom: 21pt; margin-left: 0cm; margin-right: 0cm;\">A seguito di questa Direttiva, Solvay non si preoccuperebbe come sempre dei direttori, adeguatamente retribuiti per il rischio \u201cprofessionale\u201d, al presente: Andrea Diotto e Stefano Bigini, ma\u00a0 al pi\u00f9 per le\u00a0<b>pene pecuniarie:</b>\u00a0le sanzioni arrivano fino<b>\u00a0</b>al\u00a0<b>5% del fatturato annuo globale\u00a0</b>di un\u2019azienda responsabile di reati ambientali<b>\u00a0</b>o alla\u00a0<b>cifra fissa di 40 milioni di euro, a\u00a0</b>discrezione degli Stati membri.\u00a0 I trasgressori dovranno inoltre\u00a0<b>risarcire il danno causato e ripristinare l\u2019ambiente danneggiato.</b></p><p style=\"margin-bottom: 21pt; margin-left: 0cm; margin-right: 0cm;\"><b>Solvay si nasconde dietro le autorizzazioni (AIA) della Provincia di Alessandria.</b>\u00a0Secondo la precedente direttiva Ue sui reati ambientali, finch\u00e9 un\u2019impresa\u00a0 \u00a0rispettava le condizioni di un\u2019autorizzazione, essa pretendeva che le sue azioni non fossero considerate illegali. Un esempio, raccontato da Antonius Manders riguarda il caso giudiziario dell\u2019industria chimica olandese\u00a0<em><span face=\"Calibri, sans-serif\">Chemours</span></em>\u00a0che nel lontano 1982\u00a0<b>ottenne l\u2019autorizzazione a sversare nelle acque i Pfas\u00a0</b>prima che queste sostanze fossero identificate come dannose per la salute umana. Questa foglia di fico, oggi, non copre\u00a0<b>i dirigenti Solvay che, dolosamente, hanno sempre saputo che i Pfas sono tossici e cancerogeni.\u00a0</b></p></div><div><p style=\"margin-bottom: 21pt; margin-left: 0cm; margin-right: 0cm;\">Alla vigilia del secondo processo contro Solvay, Greenpeace ammonisce\u00a0<em><span face=\"Calibri, sans-serif\">\u201cNon possiamo sempre sperare nella magistratura come garante di qualsiasi contenzioso. Se ci sono dati e numeri inequivocabili, il legislatore deve intervenire. Invece, rispetto al caso Pfas, la politica in questi anni ha deciso consapevolmente di non intervenire. Ma da che parte stanno le istituzioni, con le lobby industriali o con l\u2019interesse pubblico?\u201d.\u00a0</span></em><b>Giuseppe Ungherese</b>, responsabile dell\u2019associazione non mostra molta fiducia sull\u2019esito dei procedimenti penali: n\u00e9 di Vicenza per la Miteni gi\u00e0 iniziato\u00a0 n\u00e9 questo di\u00a0 Alessandria che, per le solite manovre dilatorie, stenta ad avviarsi davanti al GUP. Forse non parteciper\u00e0, forse opter\u00e0 per azioni giudiziarie in sede civile. Infatti negli\u00a0<b>Stati Uniti c\u2019\u00e8 stata una lunga battaglia giudiziaria di cause civili che ha dato vita a risarcimenti impressionanti e indotto le aziende a cessare le produzioni.</b></p><p style=\"margin: 0cm;\"><b>Per i disastri eco sanitari le istituzioni sotto accusa sono quelle locali, Comuni e Regioni, mentre i governi sono rimasti preda delle lobby industriali; cos\u00ec<span>\u00a0</span><span>il Disegno di Legge del senatore Crucioli, per la messa al bando dei Pfas in Italia giace sepolto in Parlamento</span></b></p></div>\n<div style=\"clear: both;\"></div>\n</div>", "pdf_content": null, "pdf_links": [], "description": "E\u2019 criminale difendere le produzioni di Pfas. Il polo chimico di Spinetta Marengo \u00e8 come un enorme iceberg alla deriva. Che Solvay non ha af...", "author": ["maoist"], "source": "https://proletaricomunisti.blogspot.com/2024/03/pc-11-marzo-e-criminale-difendere-le.html"}