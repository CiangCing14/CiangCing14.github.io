{"title": "pc 26 marzo - Scuola di Pioltello -rivista la delibera \u2018bocciata\u2019. \"Confermata la chiusura per Ramadan\",", "published time": "2024-03-26T18:12:00+08:00", "images": ["https://blogger.googleusercontent.com/img/b/R29vZ2xl/AVvXsEgSRmsZkSEEKmnFEJcjkMCNqgRhVbzEiztMhvTC8SaNFQ0Y3IltNsxwv5biPCfJ_r9ytH-aENPjqjqLyKKgom4SRQaBvmckM-e6vbqeRbIrhfi29PXLGTiKRSyY9gEh9NflBsiP2eFfWO1hXCyPqCseRffVp2wxbcC4CGkKAZIoEFhSM2ybJfJJ0MSP3mef/s1024/pioltello.jpg", "file:///tmp/lu210567test.tmp/lu210567tevk.tmp", "https://blogger.googleusercontent.com/img/b/R29vZ2xl/AVvXsEi3f77Mvb_cwJJB_XDgZ5yU3KyYHgNeR0qCOiq2nX1UdzxQV9LWhkhTsnGUb5grNiD-oOCAcfa0FOZpf6o3FVa0oBxZIuJF16xoYDLPEjTyiIjSwFPfhQcHa6MC8SfEzcuYV7XKZXOtH2acHyE7m0YdVC8XzK8ouUjRaXxk25HxPk5J0RorobmNECzX6_5D/s690/ipiccy_image-7-690x362.jpg"], "content": "<div class=\"post-body entry-content\" id=\"post-body-3074307591852713022\" itemprop=\"description articleBody\">\n<p><b>\u00a0 la scuola di Pioltello sfida il ministro Valditara. GIUSTO E NECESSARIO</b></p><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEgSRmsZkSEEKmnFEJcjkMCNqgRhVbzEiztMhvTC8SaNFQ0Y3IltNsxwv5biPCfJ_r9ytH-aENPjqjqLyKKgom4SRQaBvmckM-e6vbqeRbIrhfi29PXLGTiKRSyY9gEh9NflBsiP2eFfWO1hXCyPqCseRffVp2wxbcC4CGkKAZIoEFhSM2ybJfJJ0MSP3mef/s1024/pioltello.jpg\" style=\"clear: right; float: right; margin-bottom: 1em; margin-left: 1em;\"><img border=\"0\" data-original-height=\"682\" data-original-width=\"1024\" height=\"213\" src=\"../Images/2024-03-26T18-12-00-08-00/000000.jpg\" srcset=\"../Images/2024-03-26T18-12-00-08-00/000000.jpg\" width=\"320\"/></a></div>\n<p></p>\n<p><cite><a href=\"https://www.ilfattoquotidiano.it/blog/collaboratoregenerico/ptype/articoli/\">di\nF. Q.</a></cite> | 25 Marzo 2024 \n</p>\n<p>L\u2019istituto comprensivo <b>Iqbal Masih</b> di <b>Pioltello</b>\nrester\u00e0 <a href=\"https://www.ilfattoquotidiano.it/2024/03/16/giorno-di-festa-per-la-fine-del-ramadan-in-un-istituto-a-piotello-milano-il-dirigente-spero-che-nessuno-politicizzi-questa-decisione/7481714/\" target=\"_blank\">chiuso\nil 10 aprile in occasione della festa per la fine del <b>Ramadan</b></a>.\nLo ha deciso il <b>consiglio di istituto</b>, con <b>voto\nunanime</b>, dopo aver revisionato la <b>delibera</b>\nper la sospensione delle lezioni, <a href=\"https://www.ilfattoquotidiano.it/2024/03/20/scuola-chiusa-per-ramadan-il-preside-ritiri-la-delibera-il-provveditorato-segue-valditara-larcivescovo-giorno-di-festa-legittimo/7486157/\" target=\"_blank\">dichiarata\n<b>irregolare</b> dall\u2019Ufficio scolastico regionale della\nLombardia</a>. La modifica ha riguardato la sottolineatura della sola\n<b>motivazione didattica</b> alla base della decisione,\nlegata alle numerose<b> assenze prevedibili</b>, definita\nlacunosa nella prima stesura dallo stesso ministro all\u2019Istruzione\n<b>Giuseppe Valditara</b>. <a href=\"https://www.ilfattoquotidiano.it/2024/03/21/preside-della-scuola-di-pioltello-non-si-piega-chiusura-ramadan-riconvoco-il-consiglio/7486764/\" target=\"_blank\">Il\ndirigente scolastico <b>Alessandro Fanfoni</b> aveva\npreannunciato che non si sarebbe piegato, passando di nuovo dal\nmassimo organo collegiale della scuola</a>.</p>\n<p>Intorno alle 19 il <b>consiglio docenti</b>\ndell\u2019istituto comprensivo che accoglie circa <b>1.300\nstudenti</b>, tra elementari e medie, ha votato per primo, poi\nl\u2019approvazione anche del consiglio di istituto. La prima delibera\noggetto di <b>contestazione</b> fino ai massimi livelli,\nera stata votata a maggio dello scorso anno. Quando la notizia \u00e8\ndivenuta pubblica a seguito della dichiarazione dell\u2019eurodeputata\nleghista <b>Silvia Sardone</b>, il caso \u00e8 divenuto oggetto\ndi scambi politici accesi. Anche i tre parroci di Pioltello, due\ngiorni fa, con una lettera hanno definito \u201clegittima e coerente con\nle caratteristiche della realt\u00e0 territoriale\u201d la scelta della\nscuola.<img align=\"bottom\" height=\"2\" name=\"Oggetto1\" src=\"../Images/2024-03-26T18-12-00-08-00/000001.tmp\" srcset=\"../Images/2024-03-26T18-12-00-08-00/000001.tmp\" width=\"2\"/>\n</p>\n<p>Gli ispettori inviati dal ministero avevano per\u00f2 riscontrato\nnella delibera dei <b>difetti tecnici</b>, tra cui\nl\u2019assenza di una <b>motivazione didattica</b>, che ne\navrebbe giustificato la validit\u00e0. Al dirigente scolastico, da una\nsettimana bersagliato da insulti e minacce, era stato quindi chiesto\ndi \u201cvalutare la disapplicazione della delibera e la possibilit\u00e0\ndell\u2019annullamento\u201d. Ora il Consiglio di istituto ha quindi\ncolmato quelle \u201clacune\u201d, di fatto rispondendo al mittente le\ncontestazioni.\u00a0</p><p></p><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEi3f77Mvb_cwJJB_XDgZ5yU3KyYHgNeR0qCOiq2nX1UdzxQV9LWhkhTsnGUb5grNiD-oOCAcfa0FOZpf6o3FVa0oBxZIuJF16xoYDLPEjTyiIjSwFPfhQcHa6MC8SfEzcuYV7XKZXOtH2acHyE7m0YdVC8XzK8ouUjRaXxk25HxPk5J0RorobmNECzX6_5D/s690/ipiccy_image-7-690x362.jpg\" style=\"clear: left; float: left; margin-bottom: 1em; margin-right: 1em;\"><img border=\"0\" data-original-height=\"362\" data-original-width=\"690\" height=\"168\" src=\"../Images/2024-03-26T18-12-00-08-00/000002.jpg\" srcset=\"../Images/2024-03-26T18-12-00-08-00/000002.jpg\" width=\"320\"/></a></div><p></p><p><a href=\"https://www.ilfattoquotidiano.it/2024/03/16/giorno-di-festa-per-la-fine-del-ramadan-in-un-istituto-a-piotello-milano-il-dirigente-spero-che-nessuno-politicizzi-questa-decisione/7481714/\" target=\"_blank\">Il\npreside aveva infatti deciso</a> la chiusura, poi \u2018cancellata\u2019\ndall\u2019Usr e ora tornata, anche in considerazione delle numerose\nassenze degli studenti negli anni scorsi. L\u2019Ufficio scolastico, in\nuna breve nota, aveva parlato di \u201c<b>irregolarit\u00e0</b>\u201d\nnella delibera approvata dal consiglio d\u2019istituto e ha chiesto di\n\u201cvalutare la <b>disapplicazione della delibera</b> e la\n<b>possibilit\u00e0 dell\u2019annullamento\u201d</b>. Il punto\ncentrale era rimasto sempre lo stesso: da una parte c\u2019\u00e8\nl\u2019autonomia dell\u2019istituto di gestire i giorni di scuola,\ndall\u2019altra c\u2019\u00e8 il centrodestra \u2013 fino a conquistare perfino\nl\u2019agenda delle priorit\u00e0 del <a href=\"https://www.ilfattoquotidiano.it/2024/03/19/pioltello-la-russa-ha-ragione-valditara-se-la-scuola-fissa-le-vacanze-per-il-ramadan-dovrebbe-farlo-anche-per-la-festa-degli-indu/7484618/\" target=\"_blank\">presidente\ndel Senato<b> Ignazio La Russa </b></a>\u2013 che sostiene che\nun preside non pu\u00f2 <b>aggiungere festivit\u00e0</b> al\ncalendario scolastico. \u201cSenn\u00f2 ci sarebbe <b>la festa degli\nind\u00f9</b>, di questi, di quelli\u201d per dirla con le parole della\nseconda carica dello Stato.</p>\n<p>Fanfoni aveva gi\u00e0 spiegato a Ilfattoquotidiano.it: \u201cAbbiamo\nclassi dove negli anni scorsi in occasione della fine del Ramadan, di\nfatto, venivano a scuola in tre o quattro. I <b>bambini di fede\nislamica</b> sono la <b>maggioranza</b> e nonostante\nle linee guida sull\u2019inclusione consiglino di formare <b>classi</b>\ncon non pi\u00f9 del <b>30% di stranieri</b>, noi arriviamo al\n43% perch\u00e9 questa \u00e8 la nostra utenza\u201d. E aveva quindi\nsottolineato di non poter \u201cchiudere gli occhi davanti a questi\nnumeri e alla realt\u00e0\u201d e si era augurato che \u201ca nessuno venga in\nmente di politicizzare questa decisione presa dal consiglio\nd\u2019istituto anticipando di un giorno l\u2019inizio delle <b>lezioni</b>\nper garantire a tutti gli stessi diritti\u201d.</p>\n<p><style type=\"text/css\">p { line-height: 115%; margin-bottom: 0.25cm; background: transparent }strong { font-weight: bold }a:link { color: #000080; text-decoration: underline }</style></p>\n<style type=\"text/css\">p { line-height: 115%; margin-bottom: 0.25cm; background: transparent }strong { font-weight: bold }a:link { color: #000080; text-decoration: underline }cite { font-style: italic }</style><p><style type=\"text/css\">p { line-height: 115%; margin-bottom: 0.25cm; background: transparent }a:link { color: #000080; text-decoration: underline }</style></p>\n<p><style type=\"text/css\">p { line-height: 115%; margin-bottom: 0.25cm; background: transparent }strong { font-weight: bold }a:link { color: #000080; text-decoration: underline }cite { font-style: italic }</style></p>\n<div style=\"clear: both;\"></div>\n</div>", "pdf_content": null, "pdf_links": [], "description": "la scuola di Pioltello sfida il ministro Valditara. GIUSTO E NECESSARIO    \t \t \t \t \t \t     \t \t \t \t \t \t  di F. Q.  | 25 Marzo 2024   L\u2019isti...", "author": ["baronerosso"], "source": "https://proletaricomunisti.blogspot.com/2024/03/pc-26-marzo-la-scuola-di-pioltello.html"}