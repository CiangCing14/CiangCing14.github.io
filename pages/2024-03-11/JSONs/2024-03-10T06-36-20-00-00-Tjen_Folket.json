{"published time": "2024-03-10T06-36-20-00-00", "images": ["https://tjen-folket.no/wp-content/uploads/2022/03/Frihet-for-Saibaba-1160x634.jpg", "https://tjen-folket.no/wp-content/uploads/2024/03/G-N-Saibaba-with-his-wife-Vasantha-Kumari-after-his-release-from-jail-in-Nagpur-Thursday.-PTI-1483934271.jpg"], "content": "<div class=\"overlay-media parallax\">\n<img alt=\"\" class=\"jarallax-img\" decoding=\"async\" fetchpriority=\"high\" height=\"634\" sizes=\"(max-width: 1160px) 100vw, 1160px\" src=\"../Images/2024-03-10T06-36-20-00-00/000000.jpg\" srcset=\"../Images/2024-03-10T06-36-20-00-00/000000.jpg\" width=\"1160\"/> </div>\n<section class=\"entry-content\">\n<p>Av en kommentator for Tjen Folket Media.</p>\n<hr class=\"wp-block-separator has-css-opacity\"/>\n<p>Bilde: Fra en demonstrasjon for Saibaba i Norge i 2018.</p>\n<p>P\u00e5 tirsdag denne uka, ble professor G.N. Saibaba i tillegg til fem andre som var anklaget for \u00e5 ha hatt b\u00e5nd til maoistene, frikjent. Dette skriver Red Herald. Saken mot Saibaba er en fabrikkert sak, kokt sammen av den gamle indiske staten. Den indiske staten har fors\u00f8kt \u00e5 kriminalisere Saibaba for innsatsen hans for forsvar av demokratiske rettigheter i India, ved \u00e5 brennmerke ham som maoist. Dette er noe rettssystemet til den gamle indiske staten har innr\u00f8mmet, siden de ikke klarte \u00e5 fremskaffe bevis for noe av det han var anklaget for. De andre fem som ble frikjent var: Mahesh Tirki, Pandu Pora Narote, Hem Keshwdatta Mishra, Prashant Rahi, Vijay. Nan Tirki. Narote d\u00f8de i fengsel i august 2022.</p>\n<p>Dette er ikke f\u00f8rste gang at en lavere rettsinnstans har frikjent, og dermed beordret l\u00f8slatelsen av G.N. Saibaba, den mest omtalte saken var i 2022, da Retten i Maharashtra besluttet \u00e5 frigi ham, men der dette senere ble omgjort av h\u00f8yesterett (Supreme Court). Den h\u00f8yeste rettsinstansen i den indiske staten begrunnet dette med at G.N. Saibaba er en trussel mot landets sikkerhet og at han derfor ikke kan slippes ut av fengsel. Det har derfor v\u00e6rt usikkerhet knyttet til om Saibaba kom til \u00e5 slippe fri denne gangen.</p>\n<figure class=\"wp-block-image size-full\"><img alt=\"\" class=\"wp-image-33129\" decoding=\"async\" height=\"900\" sizes=\"(max-width: 1600px) 100vw, 1600px\" src=\"../Images/2024-03-10T06-36-20-00-00/000001.jpg\" srcset=\"../Images/2024-03-10T06-36-20-00-00/000001.jpg\" width=\"1600\"/></figure>\n<p>Bilde: Saibaba sammen med sin kone etter l\u00f8slatelsen. Kilde: Indian Express</p>\n<p>Fredag kom nyheten om at Saibaba er blitt l\u00f8slatt. Til media uttalte Saibaba at det at det var et under og p\u00e5 slump at han kom seg ut av fengsel i live. Han ford\u00f8mte den \u201cumenneskelige og brutale\u201d fengslingen og p\u00e5pekte at helsen hans n\u00e5 er \u201csv\u00e6rt d\u00e5rlig\u201d og at han har akutt behov for medisinsk behandling.</p>\n<p>Han ville ogs\u00e5 takke alle dem som har st\u00f8ttet ham gjennom hans ti \u00e5r i fengsel. \u201cDet er p\u00e5 grunn av \u00f8nskene til folket i India og over hele verden og deres kamp, at vi har kunnet leve til tross for den lidelsen og smerten i denne typen atmosf\u00e6re som jeg har v\u00e6rt i\u201d.</p>\n<p>N\u00e5r det gjelder helsesituasjonen til Professor Saibaba, og den umenneskelige behandlingen den gamle indiske staten har utsatt ham for, s\u00e5 har selv FN stilt kritiske sp\u00f8rsm\u00e5l, sp\u00f8rsm\u00e5l som har forblitt ubesvarte. Saibaba har hatt flere helseproblemer som har blitt forverret som f\u00f8lge av forholdene han har sonet under.</p>\n<p>Saibaba fikk polio og medf\u00f8lgende problemer med ryggraden som ung, og han havnet da i rullestol. De forferdelige forholdene som fengslingen p\u00e5f\u00f8rer ham, i tillegg til at han blir nektet den medisinske hjelpen som han har behov for, f\u00f8rer til at helsesituasjonen hans forverres.</p>\n<p>Nettopp av denne grunnen, s\u00e5 har aktivister og organisasjoner for demokratiske rettigheter ford\u00f8mt at denne frifinnelsen kommer veldig sent, og at det er ingen som kan gi ham friheten eller helsa tilbake. De har ogs\u00e5 ford\u00f8mt at mange andre muslimer, Dalitt(kastel\u00f8se) og Adivasi(urfolk) aktivister fortsatt sitter i fengsel p\u00e5 grunn av UAPA (Unlawful Activity Prevention Act, Forordningen for forebygging av ulovlig aktivitet) og at de m\u00e5 slippes fri.</p>\n<p>De har ogs\u00e5 ford\u00f8mt at dette er ikke noe som bare BJP regjeringen holder p\u00e5 med, men at en serie med ulike indiske regjeringer har undertrykt det indiske folket p\u00e5 denne m\u00e5ten.</p>\n<p><strong>Les mer:</strong></p>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"wz3YunTquR\" style=\"display: none;\"><a href=\"https://tjen-folket.no/2022/10/19/indisk-hoyesterett-opphever-frikjennelse-av-saibaba/\">Indisk h\u00f8yesterett opphever frikjennelse av Saibaba</a></blockquote><iframe class=\"wp-embedded-content\" data-secret=\"wz3YunTquR\" frameborder=\"0\" height=\"257\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/10/19/indisk-hoyesterett-opphever-frikjennelse-av-saibaba/embed/#?secret=SiituMeJiw#?secret=wz3YunTquR\" title=\"\u00abIndisk h\u00f8yesterett opphever frikjennelse av Saibaba\u00bb \u2014 Tjen Folket Media\" width=\"600\"></iframe>\n</div></figure>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"dWCPkQjbUs\" style=\"display: none;\"><a href=\"https://tjen-folket.no/2022/05/25/india-g-n-saibaba-innleder-ny-sultestreik/\">India: G. N. Saibaba innleder ny sultestreik</a></blockquote><iframe class=\"wp-embedded-content\" data-secret=\"dWCPkQjbUs\" frameborder=\"0\" height=\"299\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/05/25/india-g-n-saibaba-innleder-ny-sultestreik/embed/#?secret=sAOwLAjf2O#?secret=dWCPkQjbUs\" title=\"\u00abIndia: G. N. Saibaba innleder ny sultestreik\u00bb \u2014 Tjen Folket Media\" width=\"600\"></iframe>\n</div></figure>\n<p><strong>Les mer om folkekrigen i India her:</strong></p>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"BKPc0ppTT7\" style=\"display: none;\"><a href=\"https://tjen-folket.no/2022/10/08/india-en-innforing-i-den-gamle-statens-krig-mot-folket/\">India: En innf\u00f8ring i den gamle statens krig mot folket</a></blockquote><iframe class=\"wp-embedded-content\" data-secret=\"BKPc0ppTT7\" frameborder=\"0\" height=\"550\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/10/08/india-en-innforing-i-den-gamle-statens-krig-mot-folket/embed/#?secret=69BY9JeUUH#?secret=BKPc0ppTT7\" title=\"\u00abIndia: En innf\u00f8ring i den gamle statens krig mot folket\u00bb \u2014 Tjen Folket Media\" width=\"600\"></iframe>\n</div></figure>\n<p><strong>Referanser:</strong></p>\n<p><a href=\"https://redherald.org/2024/03/08/professor-saibaba-released/\">Red Herald: Professor Saibaba Released</a></p>\n<p><a href=\"https://redherald.org/2024/03/06/india-a-court-acquits-professor-saibaba/\">Red Herald: India: a court acquits Professor Saibaba</a></p>\n<p></p>\n</section>", "source": "https://tjen-folket.no/2024/03/10/india-saibaba-loslatt/", "type": "article", "title": "India: Saibaba L\u00f8slatt!", "description": "Bilde: Fra en demonstrasjon for Saibaba i Norge i 2018. P\u00e5 tirsdag denne uka, ble professor G.N. Saibaba i tillegg til fem andre som var anklaget for \u00e5 ha hatt b\u00e5nd til maoistene, frikjent. Dette s\u2026", "modified time": "2024-03-10T10:08:02+00:00", "author": ["Tjen Folket Media"], "categories": ["Asia"]}