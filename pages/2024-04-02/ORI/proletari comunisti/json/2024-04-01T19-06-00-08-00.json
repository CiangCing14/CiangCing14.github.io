{"title": "pc 1 aprile - L\u2019ignobile propaganda per criminalizzare gli studenti sulla Palestina  - parliamo della Leonardo Spa e  della Fondazione Culturale Med/or ..", "published time": "2024-04-01T19:06:00+08:00", "images": ["https://assets.contropiano.org/img/2024/04/criminalizzare-studenti-palestina.png"], "content": "<div class=\"post-body entry-content\" id=\"post-body-1361398173880974569\" itemprop=\"description articleBody\">\n<span class=\"articleauthor\">di <a href=\"https://contropiano.org/author/redazione-contropiano\">\n\u00a0Controcultura: Spazio aperto Be.Brecht\u00a0- Trento        </a>\n</span>\n<div id=\"thumbsingle\">\n<a href=\"https://assets.contropiano.org/img/2024/04/criminalizzare-studenti-palestina.png\" rel=\"aprilightbox\" title=\"Ingrandisci la foto L\u2019ignobile propaganda per criminalizzare gli studenti sulla Palestina\"><img alt=\"\" height=\"167\" src=\"../Images/2024-04-01T19-06-00-08-00/000000.png\" srcset=\"../Images/2024-04-01T19-06-00-08-00/000000.png\" width=\"400\"/></a></div>\n<p><span><span style=\"font-family: Liberation Serif, serif;\"><span><b>Critiche alla propaganda che tenta di delegittimare il movimento studentesco in solidariet\u00e0 al popolo palestinese </b></span></span></span></p>\n<p><span style=\"font-family: Liberation Serif, serif;\"><span>L\u2019Universit\u00e0\n di Torino si \u00e8 ritirata il 7 marzo scorso dall\u2019accordo di cooperazione \nindustriale, scientifica e tecnologica tra Italia e Israele. (Bando \nMaeci)</span></span></p>\n<p><span style=\"font-family: Liberation Serif, serif;\"><span>In questi giorni anche la Normale di Pisa ha deciso di ritirarsi.</span></span></p>\n<p><span style=\"font-family: Liberation Serif, serif;\"><span>Il\n Rettore dell\u2019Universit\u00e0 di Bari si \u00e8 ritirato dal consiglio scientifico\n della fondazione Med-Or (Leonardo). Il Rettore dichiara: l\u2019obiettivo \u00e8 \ncongelare i progetti di ricerca in collaborazione con Israele \u201c<em>come facemmo con la Russia nel 2022</em>\u201d. \u201c<em>Ho avuto un confronto con gli studenti, non ero circondato dai Sioux</em>\u201d. N.d.r a noi non sarebbero dispiaciuti neanche i Sioux</span></span></p>\n<p><span style=\"font-family: Liberation Serif, serif;\"><span>Proprio\n in seguito a queste prime significative vittorie del movimento \nstudentesco contro il genocidio in corso, il governo italiano di estrema\n destra paventa un pericolo \u201cterrorista\u201d e \u201cbrigatista\u201d all\u2019interno \ndell\u2019universit\u00e0. In molte citt\u00e0 le manifestazioni studentesche in \nsolidariet\u00e0 alla Palestina sono state aggredite a bastonate dalla \npolizia.</span></span></p>\n<p><span style=\"font-family: Liberation Serif, serif;\"><span>Svariate\n sono anche le prese di posizione di molti intellettuali (anche \nsedicenti \u201csinistri\u201d) contro queste lotte. Qualche esempio:</span></span></p>\n<p><span style=\"font-family: Liberation Serif, serif;\"><span>\u00b7\u00a0\u00a0\u00a0\u00a0\u00a0\u00a0 Ritorna il \u201c<em>tempo lugubre nel quale dalle universit\u00e0 venivano espulsi professori perch\u00e9 ebrei</em>\u201d (Fassino sulla decisione dell\u2019Universit\u00e0 di Torino)</span></span></p>\n<p><span style=\"font-family: Liberation Serif, serif;\"><span>\u00b7\u00a0\u00a0\u00a0\u00a0\u00a0 Tommaso Montanari: \u201c<em>Anche in Israele l\u2019universit\u00e0 \u00e8 luogo del dissenso, \u00e8 sbagliato interrompere i rapporti</em>\u201c</span></span></p>\n<p><span style=\"font-family: Liberation Serif, serif;\"><span>\u00b7\u00a0\u00a0\u00a0\u00a0\u00a0 \u201c<em>La\n cooperazione tra atenei si fonda proprio sulla necessit\u00e0 di uno scambio\n di conoscenze, sulla cultura che unisce al di l\u00e0 della politica</em>\u201d Milena Santerini vicepresidente della Fondazione memoriale della Shoah di Milano. </span></span></p>\n<p><span style=\"font-family: Liberation Serif, serif;\"><span>\u00b7\u00a0\u00a0\u00a0\u00a0\u00a0 Antonio Padellaro: \u201c<em>I\n contestatori hanno rinunciato ad articolare frasi di senso compiuto, \nvittime di una qualche forma di ideologica afasia.\u00a0 Si potrebbe \nsospettare che i disturbatori pro Palestina e pro Hamas respingano le \nofferte di dialogo perch\u00e9 non sanno cosa dire e, soprattutto, non sanno \ncome dirlo</em>.\u201d</span></span></p>\n<p><span style=\"font-family: Liberation Serif, serif;\"><span>Consapevoli\n di quanto la propaganda culturale sia uno dei bracci armati della \nrepressione proprio per la sua capacit\u00e0 di penetrare il senso comune \ndella gente, cominciamo col rispondere all\u2019ultima tesi che abbiamo \nriportato, quella di Padellaro.</span></span></p>\n<p><span style=\"font-family: Liberation Serif, serif;\"><span>La\n parola afasia nel vocabolario d\u2019italiano \u00e8 cos\u00ec definita: perdita della\n capacit\u00e0 di comprendere e comporre il linguaggio conseguente a lesione \ndell\u2019apparato nervoso centrale, impossibilit\u00e0 parziale o totale di \nricordare i segni della parola.</span></span></p>\n<p><span style=\"font-family: Liberation Serif, serif;\"><span>A proposito di afasia, ecco alcuni chiarimenti ben argomentati.</span></span></p>\n<p><span style=\"font-family: Liberation Serif, serif;\"><span>Da\n anni viene segnalato all\u2019interno delle Universit\u00e0 l\u2019intensificarsi \ndello spostamento della centralit\u00e0 della conoscenza come luogo di pace \nalla conoscenza ai fini di guerra. Quanti di noi sanno che oltre al PNRR\n esiste un PNRM (Piano nazionale della ricerca militare)? </span></span></p>\n<p><span style=\"font-family: Liberation Serif, serif;\"><span>Il\n ruolo centrale del sistema universitario per il rafforzamento del \ncomparto militare \u00e8 enfatizzato anche nel Documento programmatico \n2020-2022 dello Stato maggiore della Difesa.</span></span></p>\n<p><span style=\"font-family: Liberation Serif, serif;\"><span>In\n questo quadro perch\u00e9 mai studenti e docenti denunciano \u2013 come \u00e8 stato \nfatto anche a Trento un mese fa grazie al generoso\u00a0impegno \ndell\u2019Assemblea di Trento di solidariet\u00e0 alla resistenza palestinese \u2013 le\n collaborazioni dell\u2019universit\u00e0 con Leonardo e con le sue fondazioni \nculturali come Med-Or? Arroganza antidemocratica?</span></span></p>\n<p><b><span style=\"font-family: Liberation Serif, serif;\"><span>Parliamo di Leonardo Spa, niente a che vedere con l\u2019uomo onnilaterale rinascimentale:</span></span></b></p>\n<p><b><span style=\"font-family: Liberation Serif, serif;\"><span>L\u2019azienda\n italiana, con i suoi 15 miliardi di fatturato (dati 2022), \u00e8 al \ntredicesimo posto nella classifica mondiale dei costruttori di armi, \nprima societ\u00e0 dell\u2019Unione Europea.</span></span></b></p>\n<p><b><span style=\"font-family: Liberation Serif, serif;\"><span>Nell\u2019ultimo\n bilancio del 2022 dichiara che realizza l\u201983% del fatturato nel settore\n difesa (guerra), avendo quasi solo clienti governativi (88%). La stessa\n Leonardo che nel luglio 2022 ha acquistato la societ\u00e0 israeliana Rada \nElectronic Industries, specializzata in radar per la difesa a corto \nraggio e anti -droni.</span></span></b></p>\n<p><b><em><span style=\"font-family: Liberation Serif, serif;\"><span><u>La\n stessa Leonardo i cui Cannoni 76 mm Oto Melara montati sulle corvette \ndella Marina militare Israeliana partecipano ai bombardamenti su Gaza.</u></span></span></em></b></p>\n<p><b><span style=\"font-family: Liberation Serif, serif;\"><span>Leonardo\n \u00e8 titolare di 5 accordi quadro con grandi Universit\u00e0 italiane (Milano, \nTorino, Genova, Bologna, Roma) e collaborazioni attive con pi\u00f9 di 90 \nuniversit\u00e0.</span></span></b></p>\n<p><b><span style=\"font-family: Liberation Serif, serif;\"><span>La Fondazione culturale Med-Or \u00e8 stata fondata da Leonardo nel 2021. </span></span></b></p>\n<p><b><span style=\"font-family: Liberation Serif, serif;\"><span>Med-Or\n esibisce un incredibile consiglio internazionale che spazia a tutto \ncampo: dall\u2019ex capo dell\u2019intelligence Usa, John Negroponte, all\u2019ex capo \ndell\u2019intelligence saudita Turkey al Faisal, al ministro egiziano Rachid \nMohamed Rachid, dal quatarino Khalid Al-Khater all\u2019israeliano David \nMeidan, agli ex ministri degli Esteri di Spagna e Germania, Ana Palacio e\n Sigmar Gabriel, fino all\u2019ex capo dell\u2019intelligence britannica Sir Alex \nYounger. </span></span></b></p>\n<p><b><span style=\"font-family: Liberation Serif, serif;\"><span>Il presidente \u00e8 un certo Minniti, italiano, il realizzatore degli accordi sui lager in Libia per i migranti.</span></span></b></p>\n<p><b><span style=\"font-family: Liberation Serif, serif;\"><span>La\n vocazione militarista della fondazione culturale risulta chiara anche \ndai \u201cconvegni prestigiosi\u201d che organizza. L\u2019ultimo il 13 marzo assieme \nal Centro Alti Studi per la Difesa dal titolo \u201c<em>Italia, Europa, Nato e il futuro del Mediterraneo</em>\u201c,\n presenti Marco Peronaci, rappresentante italiano presso la Nato, \nl\u2019ambasciatore statunitense Jack Markell, il futuro comandante degli \nStati maggiori Nato, l\u2019italiano Giuseppe Cavo Dragone, con intervento \nconclusivo del ministro Crosetto.</span></span></b></p>\n<p><b><span style=\"font-family: Liberation Serif, serif;\"><span>Nel giugno 2023 Med-Or consolidava la sua collaborazione con l\u2019Institute for National Security Studies (Inss) di Tel Aviv</span></span></b></p>\n<p><b><span style=\"font-family: Liberation Serif, serif;\"><span>Quale\n mai sar\u00e0 il senso dell\u2019attivit\u00e0 della fondazione culturale della pi\u00f9 \ngrande industria militare dell\u2019Ue? Propaganda culturale per formare gli \nsviluppatori e i venditori dei suoi prodotti (ARMI), che prima o poi \ndevono pur essere utilizzati.</span></span></b></p>\n<p><span style=\"font-family: Liberation Serif, serif;\"><span>Sono\n 16 i rettori italiani presenti nel consiglio scientifico, tra i quali \nanche Deflorian, il rettore della nostra Universit\u00e0 di Trento.</span></span></p>\n<p><span style=\"font-family: Liberation Serif, serif;\"><span>Denunciando,\n criticando queste collaborazioni con precisione e ricchezza di \nargomentazioni frutto di una ricerca collettiva e dialogica e di una \nvisione del sapere al servizio dell\u2019umanit\u00e0 che soffre e non dei ricchi \nmercanti d\u2019armi, ci stiamo battendo per un futuro che per i nostri \nbambini e per il pianeta Terra non preveda la guerra, massacro dei \npopoli e dell\u2019ambiente e profitti per i milionari. </span></span></p>\n<p><span style=\"font-family: Liberation Serif, serif;\"><span>Altro\n che \u201cterroristi\u201d, siamo i pi\u00f9 sinceri interpreti di una Costituzione \nche con il suo articolo 11 ripudia la guerra, Costituzione nata dalla \nResistenza e dalla lotta all\u2019occupazione nazi-fascista.</span></span></p>\n<p><span style=\"font-family: Liberation Serif, serif;\"><span>Quando\n i cosiddetti intellettuali parlano di etica della ricerca, della \nneutralit\u00e0, dell\u2019autonomia, della libert\u00e0 democratica (quindi al \nservizio del popolo) dell\u2019Universit\u00e0, come possono pensare che la \ncultura di guerra propagandata da queste fondazioni e praticata dagli \naccordi denunciati non abbia niente a che fare con i massacri di Gaza e \ncon i venti di guerra mondiale? </span></span></p>\n<p><span style=\"font-family: Liberation Serif, serif;\"><span>Come\n possiamo non pensare ai bambini morti a Gaza, che in soli 5 mesi sono \npi\u00f9 di tutti quelli morti in tutte le guerre del mondo in 4 anni (dal \n2018 al 2022)?</span></span></p>\n<p><span style=\"font-family: Liberation Serif, serif;\"><span>Ricordiamo\n che l\u2019Italia ha venduto armamenti a Israele tra il 2013 e il 2022 per \n120 milioni di euro che ora vengono utilizzati nel genocidio dei \npalestinesi. Le collaborazioni con le Universit\u00e0, le fondazioni \nculturali delle grandi industrie d\u2019armi non hanno avuto nessun ruolo nel\n loro sviluppo?</span></span></p>\n<p><span style=\"font-family: Liberation Serif, serif;\"><span>Nella\n lettera firmata da quasi 2000 docenti e ricercatori italiani e inviata \nal Ministro Tajani il 29 febbraio in cui si chiede lo stop alle \ncollaborazioni con Israele si dice che \u201c<em>il finanziamento potrebbe \nessere utilizzato per sviluppare tecnologia \u2018dual use\u2019, ovvero a impiego\n sia civile che militare, e la terza linea di finanziamento delle \ntecnologie ottiche potrebbe essere utilizzata per sviluppare device di \nsorveglianza di ultima generazione, anche a uso bellico. La richiesta \ndella lettera \u00e8 sospendere gli accordi fino al cessate il fuoco di \nIsraele.</em>\u201d</span></span></p>\n<p><span style=\"font-family: Liberation Serif, serif;\"><span>L\u2019appello\n chiede il congelamento delle relazioni fra universit\u00e0 e centri di \nricerca dei due Paesi allo scopo di fare pressione su Israele, come \nvenne fatto contro il Sudafrica dell\u2019Apartheid. Questo tipo di lotta \u00e8 \npalesemente imparagonabile al fascismo, al \u201c<em>tempo lugubre nel quale dalle universit\u00e0 venivano espulsi professori perch\u00e9 ebrei</em>\u201d come dichiarava il noto Fassino.</span></span></p>\n<p><span style=\"font-family: Liberation Serif, serif;\"><span>A proposito delle universit\u00e0 Israeliane come \u201c<em>luogo del dissenso</em>\u201d,\n tenendo conto delle esemplari eccezioni che ci capita spesso di \nraccontare ed esaltare, ci poniamo alcuni interrogativi sulle strutture \ngenerali: <span><a href=\"https://contropiano.org/news/internazionale-news/2024/03/31/la-facolta-di-scienze-repressive-della-hebrew-university-0170866\">le universit\u00e0 israeliane sono pienamente libere?</a></span> Luoghi neutrali di confronto democratico, del pensiero critico?</span></span></p>\n<p><span style=\"font-family: Liberation Serif, serif;\"><span>Un\n primo esempio: La nota Prof palestinese Nadera Shalhoub-Kevorkian \n(esperta di femminisimi e violenze di genere) \u00e8 stata appena sospesa per\n ordine della Hebrew University e detenuta per ore all\u2019aeroporto Ben \nGurion. A ottobre aveva firmato una lettera con 1000 accademici \ninternazionali che chiedeva il cessate il fuoco e la fine del regime di \nApartheid.</span></span></p>\n<p><span style=\"font-family: Liberation Serif, serif;\"><span>Approfondiremo questi interrogativi nella prossima puntata.</span></span></p>\n<p><span style=\"font-family: Liberation Serif, serif;\"><span>Intanto nella Striscia \u00e8 in corso uno \u201c<b>scolasticidio\u201d</b>: sono stati ammazzati oltre 4mila studenti, 231 insegnanti e lavoratori della scuola. Le Universit\u00e0 di Gaza sono distrutte.</span></span></p>\n<p><span style=\"font-family: Liberation Serif, serif;\"><span>Il bando Maeci \u00e8 stato pubblicato il 21 novembre e scade il 10 aprile. </span></span></p>\n<p><span style=\"font-family: Liberation Serif, serif;\"><span>Continuiamo\n a lottare, a estendere, rendere sempre pi\u00f9 partecipi e intrecciate le \nlotte, con la forza delle nostre ragioni approfondite da un dialogo di \nricerca continua e dai nostri grandi sentimenti.</span></span></p>\n<p><span style=\"font-family: Liberation Serif, serif;\"><span>Non lasciamo soli i Palestinesi. Fermiamo il genocidio!</span></span></p>\n<p><span style=\"font-family: Liberation Serif, serif;\"><span>Ringraziamo\n l\u2019Assemblea di Trento in solidariet\u00e0 alla resistenza palestinese alla \nquale partecipiamo per i tanti spunti di approfondimento che abbiamo \nelaborato assieme in un impegno di lotta comune.</span></span></p>\n<p><span style=\"font-family: Liberation Serif, serif;\"><span>Invitiamo\n tutte e tutti a partecipare all\u2019assemblea che si ritrova ogni luned\u00ec \n(non questo che viene) a Sociologia a Trento alle 18.00.</span></span></p>\n<div style=\"clear: both;\"></div>\n</div>", "pdf_content": "", "pdf_links": [], "description": "di  \u00a0Controcultura: Spazio aperto Be.Brecht\u00a0- Trento                          Critiche alla propaganda che tenta di delegittimare il movimen...", "author": ["maoist"], "source": "https://proletaricomunisti.blogspot.com/2024/04/pc-1-marzo-lignobile-propaganda-per.html"}