{"title": "22 febbraio - Torino, processo su una canzone per Alfredo Cospito", "published time": "2024-02-22T09-05-00-01-00", "images": ["https://assets.contropiano.org/img/2024/02/Cospito-Torino-720x300.jpg"], "content": "<div class=\"post-body entry-content\" id=\"post-body-1879404618366347601\" itemprop=\"description articleBody\">\n<span class=\"articleauthor\">di <a href=\"https://contropiano.org/author/redazione-contropiano\">\nFrank Cimini</a></span><div id=\"thumbsingle\">\n<a href=\"https://assets.contropiano.org/img/2024/02/Cospito-Torino.jpg\" rel=\"aprilightbox\" title=\"Ingrandisci la foto Torino, processo su una canzone per Alfredo Cospito\"><img alt=\"\" height=\"167\" src=\"../Images/2024-02-22T09-05-00-01-00/000000.jpg\" srcset=\"../Images/2024-02-22T09-05-00-01-00/000000.jpg\" width=\"400\"/></a></div>\n<p><span>\u201c<span style=\"font-family: Liberation Serif, serif;\"><span><em>Perch\u00e9 registravano e diffondevano anche attraverso il canale You Tube una canzone dal titolo </em>Genova era in fiore<em>\n nel corso della quale facevano apologia dell\u2019attentato terroristico \ncommesso in danno di Roberto Adinolfi, amministratore di Ansaldo \nNucleare per il quale Cospito Alfredo e Gai Nicola sono stati condannati\n in via definitiva</em>\u201d. </span></span></span></p>\n<p><span><span style=\"font-family: Liberation Serif, serif;\"><span>C\u2019\u00e8\n anche questo nel capo di imputazione a conclusione delle indagini \ncondotte dal pm Paolo Scafi su una serie di manifestazioni<span></span></span></span></span></p><a name=\"more\"></a><span><span style=\"font-family: Liberation Serif, serif;\"><span> in \nsolidariet\u00e0 con Cospito.<br/>\n</span></span></span><p></p>\n<p><span><span style=\"font-family: Liberation Serif, serif;\"><span>C\u2019\u00e8 pure un volantino distribuito durante la celebrazione della messa nella chiesa Gran Madre di Dio. \u201c<em>Portiamo\n la nostra solidariet\u00e0 a chi \u00e8 rinchiuso e a chi lotta dentro e fuori le\n carceri, libert\u00e0 per tutti e tutte contro la tortura</em>\u201d.<br/>\n</span></span></span></p>\n<p><span><span style=\"font-family: Liberation Serif, serif;\"><span>Imbrattamenti,\n lesioni personali nel corso di una manifestazione, apologia di reato e \nistigazione a delinquere contestati a 17 indagati. Sotto accusa c\u2019\u00e8 non \nsolo a Torino, ma anche in altre citt\u00e0, la solidariet\u00e0 per Alfredo \nCospito, protagonista di un lunghissimo sciopero della fame tuttora \nristretto in regime di 41bis nel carcere di Sassari Bancali. </span></span></span></p>\n<p><span><span style=\"font-family: Liberation Serif, serif;\"><span>Lo\n sciopero della fame secondo gli inquirenti e il Tribunale di \nSorveglianza di Roma, unica autorit\u00e0 a decidere in Italia sui reclami \ncontro il 41bis ha reso l\u2019anarchico ancora \u201cpi\u00f9 pericoloso\u201d perch\u00e9 ha \naumentato il suo \u201ccarisma\u201d.<br/>\n</span></span></span></p>\n<p><span><span style=\"font-family: Liberation Serif, serif;\"><span>E\n a pagarne le conseguenze sono gli anarchici e gli antagonisti che \nprotestano contro il carcere duro. Il volantino di solidariet\u00e0 e il \ntentativo di esibire uno striscione fermato da un fedele durante la \nmessa diventano prova di sovversione. </span></span></span></p>\n<p><span><span style=\"font-family: Liberation Serif, serif;\"><span>Lo\n stesso discorso vale per l\u2019imbrattamento dei muri dell\u2019immobile della \nsede Rai e dell\u2019opera in ferro denominata \u201cSinfonia\u201d, tirando palloncini\n colorati e secchi di vernice.<br/>\n</span></span></span></p>\n<p><span><span style=\"font-family: Liberation Serif, serif;\"><span>Per\n tutto questo sar\u00e0 celebrato un processo, perch\u00e9 Digos e investigatori \nantiterrorismo in divisa e in toga sono da tempo disoccupati per \nmancanza di una materia prima adeguata. </span></span></span></p>\n<p><span><span style=\"font-family: Liberation Serif, serif;\"><span>Insomma\n Cospito, nemico pubblico numero uno, con annessi e connessi \u00e8 una \nformidabile occasione di lavoro per chi evidentemente rimpiange di non \nesserci stato negli anni 70 a reprimere un fenomeno storico.</span></span></span></p>\n<div style=\"clear: both;\"></div>\n</div>", "description": "di  Frank Cimini              \u201c Perch\u00e9 registravano e diffondevano anche attraverso il canale You Tube una canzone dal titolo Genova era in ...", "author": ["maoist"], "source": "https://proletaricomunisti.blogspot.com/2024/02/22-febbraio-torino-processo-su-una.html"}