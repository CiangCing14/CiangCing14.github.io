{"published time": "2024-02-22T10-46-39-00-00", "images": ["https://tjen-folket.no/wp-content/uploads/2024/02/Assange-rettssak-1160x660.jpg", "https://tjen-folket.no/wp-content/uploads/2024/02/image-2.png", "https://tjen-folket.no/wp-content/uploads/2024/02/image-1.png"], "content": "<div class=\"overlay-media parallax\">\n<img alt=\"\" class=\"jarallax-img\" decoding=\"async\" fetchpriority=\"high\" height=\"660\" sizes=\"(max-width: 1160px) 100vw, 1160px\" src=\"../Images/2024-02-22T10-46-39-00-00/000000.jpg\" srcset=\"../Images/2024-02-22T10-46-39-00-00/000000.jpg\" width=\"1160\"/> </div>\n<section class=\"entry-content\">\n<p>Av en kommentator for Tjen Folket Media.</p>\n<hr class=\"wp-block-separator has-css-opacity\"/>\n<p class=\"has-vivid-red-color has-secondary-background-color has-text-color has-background\">Dette er en kronikk. Analyse og standpunkt er kommentatorens egen, og samsvarer ikke n\u00f8dvendigvis med Tjen Folket Medias linje.</p>\n<p></p>\n<p><strong>Wikileaks-grunnleggeren Julian Assange sitter i dag i et h\u00f8ysikkerhetsfengsel i Storbritannia. Regjeringen vil utlevere ham til USA hvor han risikerer 175 \u00e5rs fengsel. Hans eneste \u00abforbrytelse\u00bb er at han som journalist avsl\u00f8rte USAs krigsforbrytelser.</strong></p>\n<p>Fra 2012 til 2019 bodde Assange i asyl i Ecuadors ambassade i London, p\u00e5 r\u00f8mmen fra USA-imperialismen. Assange er australsk statsborger, og Australia har lenge bedt om at han m\u00e5 f\u00e5 komme til hjemlandet. Likevel vil USAs allierte i Storbritannia og andre europeiske land heller utlevere ham til USA, hvor han st\u00e5r tiltalt for spionasje og datatyveri. Sp\u00f8rsm\u00e5let som skal behandles av h\u00f8yesterett er om regjeringens beslutning om \u00e5 utlevere Assange til USA er lovlig.</p>\n<p>Siden 2019, da Ecuador inviterte britisk politi inn i sin ambassade for \u00e5 p\u00e5gripe Assange, har journalisten sittet i Storbritannias mest beryktede h\u00f8ysikkerhetsfengsel. Her lever han under forhold som hans kone og familie kritiserer p\u00e5 det sterkeste. 20. og 21. februar ble hans sak behandlet av britisk h\u00f8yesterett i London, men Assange var for syk til \u00e5 delta. F\u00f8r asylet i Ecuadors ambassade r\u00f8mte Assange fra Sverige, hvor han ble anklaget for seksuelle overgrep \u2013 en sak som senere ble henlagt.</p>\n<figure class=\"wp-block-image is-resized\"><img alt=\"\" class=\"wp-image-32939\" decoding=\"async\" height=\"322\" sizes=\"(max-width: 445px) 100vw, 445px\" src=\"../Images/2024-02-22T10-46-39-00-00/000001.png\" srcset=\"../Images/2024-02-22T10-46-39-00-00/000001.png\" style=\"width:800px;height:auto\" width=\"445\"/><figcaption class=\"wp-element-caption\">Klipp fra videoen som ble publisert av WikiLeaks, med teksting og merking av journalistene.</figcaption></figure>\n<h4 class=\"wp-block-heading\"><strong>Assange avsl\u00f8rte krigsforbrytelser</strong></h4>\n<p>Bakgrunnen for forf\u00f8lgelsen av Assange er at WikiLeaks, hvor han var sentral, i 2010 publiserte en rekke hemmelige dokumenter fra USA, hvorav flere avsl\u00f8rte brutaliteten til imperialistene i Irak og Afghanistan. S\u00e6rlig oppmerksomhet fikk en video som viste hvordan pilotene i et Apache-helikopter fra USA brukte sin kanon til \u00e5 drepe to irakiske Reuters-journalister, Namir Noor-Eldeen (22) og Saeed Chmagh (40), og ni andre menn. To barn ble ogs\u00e5 alvorlig s\u00e5ret i angrepet. USA dekket i ettertid over saken.</p>\n<p>Med andre ord eksponerte WikiLeaks ikke bare krigsforbrytelser, men et direkte angrep p\u00e5 retten til \u00e5 drive journalistikk. Denne borgerlig-demokratiske retten er satt fullstendig til side ikke bare av USA i saken mot Assange, men ogs\u00e5 av USAs medl\u00f8pere i land som Sverige og Storbritannia. Vi ser dette i sammenheng med forfallet og krisa i det borgerlige politiske systemet, hvor demokratiske friheter og rettigheter n\u00e5 systematisk undergraves.</p>\n<h4 class=\"wp-block-heading\"><strong>Angrep p\u00e5 journalister og pressefrihet</strong></h4>\n<p>Assanges kone Stella Assange sa utenfor rettshuset i London: \u00abDet er et angrep p\u00e5 journalister over hele verden. Det er et angrep p\u00e5 sannheten og et angrep p\u00e5 offentlighetens rett til \u00e5 vite\u00bb. Nyhetsbyr\u00e5et AP mener det er sannsynlig at h\u00f8yesterett vil bruke flere uker p\u00e5 \u00e5 fatte en avgj\u00f8relse \u2013 om Assange taper utleveres han til USA, noe som betyr at han vil d\u00f8 i fangenskap.</p>\n<figure class=\"wp-block-image size-full\"><img alt=\"\" class=\"wp-image-32937\" decoding=\"async\" height=\"520\" sizes=\"(max-width: 1222px) 100vw, 1222px\" src=\"../Images/2024-02-22T10-46-39-00-00/000002.png\" srcset=\"../Images/2024-02-22T10-46-39-00-00/000002.png\" width=\"1222\"/><figcaption class=\"wp-element-caption\">Stella Assange foran H\u00f8yesterett i London.</figcaption></figure>\n<p>Norsk PEN, den norske avdelingen av \u00abverdens st\u00f8rste skribent- og ytringsfrihetsorganisasjon\u00bb PEN International, protesterer i et opprop mot prosessen mot Assange, og skriver blant annet: \u00abDersom Assange utleveres til USA, inneb\u00e6rer siktelsen \u00e5 sidestille journalistiske avsl\u00f8ringer med spionasje, fordi handlingene som beskrives i siktelsen i hovedsak er former for innhenting av informasjon som er vanlige metoder for journalister. Dette inkluderer avsl\u00f8ring av lekket, hemmeligstemplet informasjon. Det vil v\u00e6re f\u00f8rste gang amerikanske myndigheter bruker spionlovgivning mot en publisist.\u00bb\u00a0\u00a0\u00a0</p>\n<p>Saken til Assange er bare ett av mange eksempler p\u00e5 den fullstendige lovl\u00f8sheten som r\u00e5der for dem som USA peker ut som sine fiender. Likvidasjoner, tortur og fangenskap uten lov og dom er metoder de ofte har tydd til, blant annet overfor fangene p\u00e5 Guantanamo. De kidnapper systematisk statsborgere fra andre land, og holder disse i fangenskap uten at de stilles for retten. Slike saker legitimeres gjerne med l\u00f8gnaktige p\u00e5skudd som \u00abkrigen mot terror\u00bb eller \u00abkrigen mot narkotika\u00bb. Assange-saken viser at selv borgerlige journalister ikke har beskyttelse i dette samfunnet. Angrepene p\u00e5 pressefriheten er et av mange uttrykk for krisa i det borgerlige politiske systemet og tendensen i retning \u00e5pen fascisme.</p>\n<p>Tragisk og ironisk nok finner rettssaken i London sted samtidig som vestlige medier og myndigheter er i harnisk over at den russiske opposisjonelle Navalnij nylig d\u00f8de i hendene p\u00e5 russisk imperialisme.</p>\n<p><strong>Referanser:<br/></strong><a href=\"https://klassekampen.no/artikkel/2024-02-21/holder-pusten-for-assange\">Holder pusten for Assange | Klassekampen<br/></a><a href=\"https://www.vg.no/nyheter/utenriks/i/EQOLgo/assange-moeter-ikke-i-retten-fordi-han-er-for-syk\">Julian Assange m\u00f8ter ikke i retten fordi han er for syk</a> (VG)<br/><a href=\"https://wikileaks.org/+-War-Military-+.html\">WikiLeaks \u2013 War &amp; Military<br/></a><a href=\"https://www.theguardian.com/media/2020/jun/15/julian-assange-indictment-fails-to-mention-wikileaks-video-that-exposed-us-war-crimes-in-iraq\">Julian Assange indictment fails to mention WikiLeaks video that exposed US \u2018war crimes\u2019 in Iraq</a> (The Guardian)<br/><a href=\"https://www.theguardian.com/us-news/2020/jun/15/all-lies-how-the-us-military-covered-up-gunning-down-two-journalists-in-iraq\">\u2018All lies\u2019: how the US military covered up gunning down two journalists in Iraq</a> (The Guardian)<br/><a href=\"https://norskpen.no/nyheter/utlevering-og-fengselsstraff-kan-fa-alvorlige-konsekvenser-for-pressefriheten/\">Norsk PEN og en rekke andre organisasjoner ber om at utleveringen av Julian Assange stanses og han at settes fri</a> (Norsk PEN)</p>\n<p><strong>Les ogs\u00e5:</strong></p>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"TXQgDdHx7b\" style=\"display: none;\"><a href=\"https://tjen-folket.no/2021/12/23/usa-forfolger-journalisten-assange-for-a-myrde-ham/\">USA forf\u00f8lger journalisten Assange for \u00e5 myrde ham</a></blockquote><iframe class=\"wp-embedded-content\" data-secret=\"TXQgDdHx7b\" frameborder=\"0\" height=\"268\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2021/12/23/usa-forfolger-journalisten-assange-for-a-myrde-ham/embed/#?secret=ZYOB8qBoV8#?secret=TXQgDdHx7b\" title=\"\u00abUSA forf\u00f8lger journalisten Assange for \u00e5 myrde ham\u00bb \u2014 Tjen Folket Media\" width=\"600\"></iframe>\n</div></figure>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"ZbO7hDJbVt\" style=\"display: none;\"><a href=\"https://tjen-folket.no/2021/10/05/usa-trump-og-cia-vurderte-attentat-pa-assange/\">USA: Trump og CIA vurderte attentat p\u00e5 Assange</a></blockquote><iframe class=\"wp-embedded-content\" data-secret=\"ZbO7hDJbVt\" frameborder=\"0\" height=\"255\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2021/10/05/usa-trump-og-cia-vurderte-attentat-pa-assange/embed/#?secret=yJDzPdSMoc#?secret=ZbO7hDJbVt\" title=\"\u00abUSA: Trump og CIA vurderte attentat p\u00e5 Assange\u00bb \u2014 Tjen Folket Media\" width=\"600\"></iframe>\n</div></figure>\n<figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\"><div class=\"wp-block-embed__wrapper\">\n<blockquote class=\"wp-embedded-content\" data-secret=\"tC0ncfv9jC\" style=\"display: none;\"><a href=\"https://tjen-folket.no/2020/09/25/england-rettssak-om-utlevering-av-assange/\">England: Rettssak om utlevering av Assange</a></blockquote><iframe class=\"wp-embedded-content\" data-secret=\"tC0ncfv9jC\" frameborder=\"0\" height=\"268\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2020/09/25/england-rettssak-om-utlevering-av-assange/embed/#?secret=B6nNzyagaS#?secret=tC0ncfv9jC\" title=\"\u00abEngland: Rettssak om utlevering av Assange\u00bb \u2014 Tjen Folket Media\" width=\"600\"></iframe>\n</div></figure>\n</section>", "source": "https://tjen-folket.no/2024/02/22/storbritannia-assange-saken-angrep-pa-pressefriheten/", "type": "article", "title": "Storbritannia: Assange-saken \u2013 angrep p\u00e5 pressefriheten", "description": "Wikileaks-grunnleggeren Julian Assange sitter i dag i et h\u00f8ysikkerhetsfengsel i Storbritannia. Regjeringen vil utlevere ham til USA hvor han risikerer 175 \u00e5rs fengsel. Hans eneste \u00abforbrytelse\u00bb er \u2026", "modified time": "2024-02-22T10:47:32+00:00", "author": ["Tjen Folket Media"], "categories": ["Nyheter"]}