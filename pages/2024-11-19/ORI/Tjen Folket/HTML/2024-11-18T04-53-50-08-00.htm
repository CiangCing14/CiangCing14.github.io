<html><body><h1>Grønland: Imperialistisk gruvedrift</h1><hr/>Published Time: 2024-11-18T04:53:50+08:00<br>Modified Time: 2024-11-17T20:53:54+00:00<br>Author: Tjen Folket Media<br>Description: Våre danske kamerater i Røde Fane har skrevet en artikkel som beskriver Grønlands posisjon som en slagmark for USA og europeiske imperialistiske makter, gjennom utvikling av imperialistisk gruvevir…<br>Images: <a href="https://tjen-folket.no/wp-content/uploads/2024/11/Gronland.jpg">000000.jpg</a><br>Categories: Norden<br>Type: article<br><div class="overlay-media parallax">
<img alt="" class="jarallax-img" decoding="async" fetchpriority="high" height="375" sizes="(max-width: 500px) 100vw, 500px" src="../Images/2024-11-18T04-53-50-08-00/000000.jpg" srcset="../Images/2024-11-18T04-53-50-08-00/000000.jpg" width="500"/> </div>
<section class="entry-content">
<p>Av en kommentator for Tjen Folket Media.</p>
<hr class="wp-block-separator has-css-opacity"/>
<p><strong>Våre danske kamerater i Røde Fane har skrevet en artikkel som beskriver Grønlands posisjon som en slagmark for USA og europeiske imperialistiske makter, gjennom utvikling av imperialistisk gruvevirksomhet i Grønland. Dette er en kort oppsummering av artikkelen, og artikkelen i sin helhet ligger under «Referanser». Vi anbefaler å lese originalartikkelen, som omfatter en dypere analyse av Grønlands posisjon som underlagt imperialismen.</strong></p>
<p>Grønland har historisk sett hatt gruvedrift, men inntil nylig har 97 prosent av landets eksport bestått av fisk og skalldyr. Klimaendringene som har fått isen til å trekke seg tilbake har også åpnet nye muligheter for imperialistiske selskaper til å berike seg på utvinning av de store mengdene av sjeldne metaller.</p>
<p>I 2020 ga styresmaktene på Grønland selskapet Tanbreez tillatelse til gruvedrift i fjellet Killavaat Alannguat. Tanbreez er et australsk gruveselskap. Fjellet er et av de rikeste i hele verden på sjeldne metaller, som neodym og promethium. Etter fire år har det yankee-eide selskapet Critical Metals Corp overtatt prosjektet.</p>
<p>Imperialistenes økende fokus på utvinning av sjeldne metaller på Grønland kommer på bakgrunn av en intensiverende inter-imperialistisk konflikt. Sosialimperialistisk Kina holder et monopol på sjeldne metaller i verden, og EU- og USA-imperialismen søker nye kilder av sjeldne metaller som en del av striden mellom imperialistene om verdens ressurser og makt.</p>
<p><strong>Referanse:<br/></strong><em><a href="https://roedefane.org/2024/07/22/imperialistisk-minedrift-i-gronland/">Imperialistisk minedrift i Grønland – Røde Fane</a></em></p>
</section><p>Source: <a href="https://tjen-folket.no/2024/11/17/gronland-imperialistisk-gruvedrift/">https://tjen-folket.no/2024/11/17/gronland-imperialistisk-gruvedrift/</a></p></body></html>