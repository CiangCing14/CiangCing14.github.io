{"published time": "2024-11-18T04:53:50+08:00", "images": ["https://tjen-folket.no/wp-content/uploads/2024/11/Gronland.jpg"], "content": "<div class=\"overlay-media parallax\">\n<img alt=\"\" class=\"jarallax-img\" decoding=\"async\" fetchpriority=\"high\" height=\"375\" sizes=\"(max-width: 500px) 100vw, 500px\" src=\"../Images/2024-11-18T04-53-50-08-00/000000.jpg\" srcset=\"../Images/2024-11-18T04-53-50-08-00/000000.jpg\" width=\"500\"/> </div>\n<section class=\"entry-content\">\n<p>Av en kommentator for Tjen Folket Media.</p>\n<hr class=\"wp-block-separator has-css-opacity\"/>\n<p><strong>V\u00e5re danske kamerater i R\u00f8de Fane har skrevet en artikkel som beskriver Gr\u00f8nlands posisjon som en slagmark for USA og europeiske imperialistiske makter, gjennom utvikling av imperialistisk gruvevirksomhet i Gr\u00f8nland. Dette er en kort oppsummering av artikkelen, og artikkelen i sin helhet ligger under \u00abReferanser\u00bb. Vi anbefaler \u00e5 lese originalartikkelen, som omfatter en dypere analyse av Gr\u00f8nlands posisjon som underlagt imperialismen.</strong></p>\n<p>Gr\u00f8nland har historisk sett hatt gruvedrift, men inntil nylig har 97 prosent av landets eksport best\u00e5tt av fisk og skalldyr. Klimaendringene som har f\u00e5tt isen til \u00e5 trekke seg tilbake har ogs\u00e5 \u00e5pnet nye muligheter for imperialistiske selskaper til \u00e5 berike seg p\u00e5 utvinning av de store mengdene av sjeldne metaller.</p>\n<p>I 2020 ga styresmaktene p\u00e5 Gr\u00f8nland selskapet Tanbreez tillatelse til gruvedrift i fjellet Killavaat Alannguat. Tanbreez er et australsk gruveselskap. Fjellet er et av de rikeste i hele verden p\u00e5 sjeldne metaller, som neodym og promethium. Etter fire \u00e5r har det yankee-eide selskapet Critical Metals Corp overtatt prosjektet.</p>\n<p>Imperialistenes \u00f8kende fokus p\u00e5 utvinning av sjeldne metaller p\u00e5 Gr\u00f8nland kommer p\u00e5 bakgrunn av en intensiverende inter-imperialistisk konflikt. Sosialimperialistisk Kina holder et monopol p\u00e5 sjeldne metaller i verden, og EU- og USA-imperialismen s\u00f8ker nye kilder av sjeldne metaller som en del av striden mellom imperialistene om verdens ressurser og makt.</p>\n<p><strong>Referanse:<br/></strong><em><a href=\"https://roedefane.org/2024/07/22/imperialistisk-minedrift-i-gronland/\">Imperialistisk minedrift i Gr\u00f8nland \u2013 R\u00f8de Fane</a></em></p>\n</section>", "source": "https://tjen-folket.no/2024/11/17/gronland-imperialistisk-gruvedrift/", "type": "article", "title": "Gr\u00f8nland: Imperialistisk gruvedrift", "description": "V\u00e5re danske kamerater i R\u00f8de Fane har skrevet en artikkel som beskriver Gr\u00f8nlands posisjon som en slagmark for USA og europeiske imperialistiske makter, gjennom utvikling av imperialistisk gruvevir\u2026", "modified time": "2024-11-17T20:53:54+00:00", "author": ["Tjen Folket Media"], "categories": ["Norden"]}