{"title": "pc 15 marzo - Una nuova grande strage di immigrati - Una strage programmata", "published time": "2024-03-15T15:35:00+08:00", "images": ["https://blogger.googleusercontent.com/img/b/R29vZ2xl/AVvXsEiuqdC8TghW4zN25BPC2GB5H07LLN5OA2TgHVkhyGW3oxKv1M_bn3OBLes62gmnQsnwrQZnVRQCrgiZ0U9bPBfxUTMUkamn8U_cuZn4h9pErb8_yMJnqFylen8vGAhs_cIlAc-qYir7UGgvGfqoBTMhCJqDHE2ml45F6998VQGXuX-VKKBbY1nL2oc9Hpz4/s275/download%20(1).jpg", "https://blogger.googleusercontent.com/img/b/R29vZ2xl/AVvXsEi_zVfKPhD9qReYB9iuxttUIhMFpK_anbvhSPtwhbZu7LwAnmcOPg0BHnl27v6pKTLuFy_xfAZewevrEvuLL5rA8bS371BM3V3iAP-TlXFz8YSWhHPOWti7rhZN749ipmqBWwEmtvLR1at_MI32XAkXPYbMpXshP8wndjp_MVl84FOuOa2ruAcnMLhzRC37/s1536/GIjw_-5XAAAYWBp-1536x1023.jpg"], "content": "<div class=\"post-body entry-content\" id=\"post-body-2851954554179706755\" itemprop=\"description articleBody\">\n<p><b><span>che rilancia la necessit\u00e0 di riprendere la lotta a sostegno dei migranti, del diritto alla vita, al soccorso e contro il governo Meloni/Salvini razzista, criminale.</span></b></p><p><span><b>Se non li avesse soccorsi l</b></span><b>a nave Ocean Viking <span>- quasi \"per caso\" e violando i divieti del decreto Piantedosi - anche i 25 salvati sarebbero morti. In 7 giorni in cui il gommone \u00e8 stato alla deriva vi sono passati sopra aerei, ma nessuno si \u00e8 fermato.</span></b></p><p><strong><span>In appena 2 mesi e mezzo del 2024 gi\u00e0 215 sono stati i migranti morti, tra cui donne e bambini; il doppio rispetto a quelli registrati nello stesso periodo del 2023. Queste morti avvengono sempre pi\u00f9 nel silenzio di stampa e TV, imposto dal governo, che in questo modo fa morire due volte le persone.\u00a0</span></strong></p><p><b><span>Questo governo vuole i morti in mare perch\u00e8 siano di freno alle partenze!\u00a0</span></b></p><p><b><span>Questo governo assassino va rovesciato!</span></b></p><p></p><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEiuqdC8TghW4zN25BPC2GB5H07LLN5OA2TgHVkhyGW3oxKv1M_bn3OBLes62gmnQsnwrQZnVRQCrgiZ0U9bPBfxUTMUkamn8U_cuZn4h9pErb8_yMJnqFylen8vGAhs_cIlAc-qYir7UGgvGfqoBTMhCJqDHE2ml45F6998VQGXuX-VKKBbY1nL2oc9Hpz4/s275/download%20(1).jpg\" style=\"margin-left: 1em; margin-right: 1em;\"><img border=\"0\" data-original-height=\"183\" data-original-width=\"275\" height=\"266\" src=\"../Images/2024-03-15T15-35-00-08-00/000000.jpg\" srcset=\"../Images/2024-03-15T15-35-00-08-00/000000.jpg\" width=\"400\"/></a></div><b><br/>DA OLTRE UNA SETTIMANA ALLA DERIVA IN MARE SENZA ALCUN SOCCORSO</b><p></p><p>Da Radio Onda d'Urto</p><p>La nave Ocean Viking di Sos Mediterranee ha soccorso nella giornata di mercoled\u00ec 13 marzo, in acque internazionali nel Mediterraneo centrale, 25 persone alla deriva su un gommone. Raccontano di essere partiti in 75 dalla Libia. Secondo le prime testimonianze,<b> l\u2019imbarcazione ha trascorso almeno 7 giorni in mare aperto senza ricevere alcun soccorso.</b></p><p>I sopravvissuti raccontano che molte persone sono <b>morte di fame, di sete e di ustioni,</b> a causa del tempo prolungato in mezzo al mare. Se confermati i numeri sono drammatici: si parla di oltre 50 morti dei 75 migranti partiti dalla Libia una settimana fa. \u201cLi abbiamo avvistati per caso, con un binocolo, a due miglia dalla nostra nave\u201d, fa sapere Francesco Creazzo di SOS Mediterranee Italia. \u201cDue persone erano incoscienti, i pochi sopravvissuti che riuscivano a parlare hanno detto di essere partiti in 75\u201d.</p><p></p><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEi_zVfKPhD9qReYB9iuxttUIhMFpK_anbvhSPtwhbZu7LwAnmcOPg0BHnl27v6pKTLuFy_xfAZewevrEvuLL5rA8bS371BM3V3iAP-TlXFz8YSWhHPOWti7rhZN749ipmqBWwEmtvLR1at_MI32XAkXPYbMpXshP8wndjp_MVl84FOuOa2ruAcnMLhzRC37/s1536/GIjw_-5XAAAYWBp-1536x1023.jpg\" style=\"clear: left; float: left; margin-bottom: 1em; margin-right: 1em;\"><img border=\"0\" data-original-height=\"1023\" data-original-width=\"1536\" height=\"213\" src=\"../Images/2024-03-15T15-35-00-08-00/000001.jpg\" srcset=\"../Images/2024-03-15T15-35-00-08-00/000001.jpg\" width=\"320\"/></a></div><p></p><p>Sulla rotta migratoria pi\u00f9 letale al mondo il sistema soccorso \u00e8 insufficiente, denuncia Sos Mediterranee: con l\u2019inasprimento della \u201cdiscriminatoria politica di detenzione nei confronti delle navi di soccorso\u201d, voluta da ultimo dal <b>Decreto Piantedosi, \u201c3 navi umanitarie sono al momento bloccate dalle autorit\u00e0 italiane, impedendo loro di salvare vite nel Mediterraneo\u201d.</b></p><p>La criminalizzazione del soccorso in mare e la criminalizzazione delle Ong \u00e8 volta a \u201cusare il Mediterraneo e<b> la morte che si produce nel Mediterraneo come deterrente alle partenze</b>\u201c, fa sapere Francesco Creazzo che aggiunge come il decreto Piantedosi, dopo i decreti dei Governi precedenti, sia \u201cl\u2019ultimo dei metodi per svuotare il Mediterraneo dagli occhi fastidiosi della societ\u00e0 civile che sono le navi come la Ocean Viking\u201d.</p><p style=\"text-align: center;\"><strong>Ascolta l\u2019intervista a Francesco Creazzo, addetto stampa dell\u2019ong SOS Mediterranee Italia.</strong></p><p style=\"text-align: center;\"><iframe allow=\"autoplay\" height=\"80\" src=\"https://drive.google.com/file/d/1EVrV0i1xcTHDLPSUGIC4knnRpuU14saD/preview\" width=\"400\"></iframe></p>\n<div style=\"clear: both;\"></div>\n</div>", "pdf_content": null, "pdf_links": [], "description": "che rilancia la necessit\u00e0 di riprendere la lotta a sostegno dei migranti, del diritto alla vita, al soccorso e contro il governo Meloni/Salv...", "author": ["fannyhill"], "source": "https://proletaricomunisti.blogspot.com/2024/03/pc-15-marzo-una-nuova-grande-strage-di.html", "source_name": "proletari comunisti"}