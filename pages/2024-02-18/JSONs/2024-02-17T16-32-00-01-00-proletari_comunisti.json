{"title": "pc 17 febbraio - La Terza Internazionale contro l\u2019imperialismo e il sionismo in Palestina (febbraio 1925)", "published time": "2024-02-17T16-32-00-01-00", "images": ["https://blogger.googleusercontent.com/img/b/R29vZ2xl/AVvXsEgji86jyEonukQvAkx95A5hHRzkqtGVDKid3US4xXK9CIpqcdYmOP-bxHA0CaZPkTmhrvPtevSoDWqmrIP0GKgQTp-I2qF9gmqaW3aMWKQg-wKhjsiQ94BowgyinLtygG4Bn_HjvV8tixlG4w5skKyqLpYGT4ty7l2fpWUcSPP6htiGGjK49yEGCpw4CN9O/w400-h305/download.jpg"], "content": "<div class=\"post-body entry-content\" id=\"post-body-3909551080979538863\" itemprop=\"description articleBody\">\n<p>\u00a0La Terza Internazionale contro l\u2019imperialismo e il sionismo in Palestina (febbraio 1925)</p><p></p><i> l\u2019\u201dAppello dell\u2019Ufficio orientale \ndell\u2019Internazionale Comunista contro l\u2019imperialismo e il sionismo in \nPalestina\u201d, un documento del febbraio 1925 (*)</i><div><i><br/></i><div><div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEgji86jyEonukQvAkx95A5hHRzkqtGVDKid3US4xXK9CIpqcdYmOP-bxHA0CaZPkTmhrvPtevSoDWqmrIP0GKgQTp-I2qF9gmqaW3aMWKQg-wKhjsiQ94BowgyinLtygG4Bn_HjvV8tixlG4w5skKyqLpYGT4ty7l2fpWUcSPP6htiGGjK49yEGCpw4CN9O/s257/download.jpg\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"196\" data-original-width=\"257\" height=\"305\" src=\"../Images/2024-02-17T16-32-00-01-00/000000.jpg\" srcset=\"../Images/2024-02-17T16-32-00-01-00/000000.jpg\" width=\"400\"/></a></div><p></p>\n<h2 class=\"wp-block-heading\"><b>Appello dell\u2019Ufficio orientale dell\u2019IC contro l\u2019imperialismo e il sionismo in Palestina</b> <b>(febbraio 1925)</b></h2>\n<p>Gli imperialisti inglesi e i colonizzatori sionisti hanno di nuovo \ncolpito l\u2019avanguardia rivoluzionaria degli operai e dei contadini della \nPalestina.</p>\n<p>Padrone dittatoriale dell\u2019Egitto e del Sudan, l\u2019imperialismo inglese \nvuole sradicare il movimento rivoluzionario e nazionale palestinese. Per\n mantenere \u201cl\u2019ordine\u201d e la tranquillit\u00e0 nella regione di Suez, \nl\u2019Inghilterra ha iniziato una furiosa campagna di repressione in \nPalestina. La borghesia locale ed i coloni sionisti svolgono per lei i \npi\u00f9 bassi servizi.</p>\n<p>Al riparo del sionismo, l\u2019imperialismo inglese cerca di spezzare il \nmovimento d\u2019emancipazione nazionale degli arabi. La borghesia israelita \nsionista ottiene, in ricompensa dei suoi buoni e leali servizi, il \nprivilegio di \u201cnazione dominante\u201d, mentre la popolazione della Palestina\n comprende solo il 13% di ebrei. Valendosi di questo privilegio, \nprotetta dalle mitragliatrici e dagli aerei inglesi, l\u2019organizzazione \nsionista si sforza di togliere la terra ai contadini arabi. Alleata e \ncomplice degli<span></span></p><a name=\"more\"></a> oppressori, la ricca aristocrazia feudale araba \u2013 gli \n\u201ceffendi\u201d \u2013 vende volentieri le sue terre ai capitalisti ebrei, senza \ncurarsi menomamente della sorte dei contadini arabi che coltivano da \ndecine d\u2019anni queste propriet\u00e0.<p></p>\n<span id=\"more-26656\"></span>\n<p>Ogni giorno, dall\u2019inizio della colonizzazione sionista, dei \ncoltivatori arabi sono cacciati dalle loro terre. Ne risultano dolorosi \nconflitti tra i coloni ebrei e i piccoli contadini arabi.</p>\n<p>Ogni pezzo di terra acquistato dai colonizzatori sionisti \u00e8 preso a \nprezzo della rovina di centinaia di famiglie arabe. Il governo inglese \nsa bene come sfruttare l\u2019antagonismo nazionale che nasce da questi \nabusi. Eccitando gli arabi contro gli ebrei e gli ebrei contro gli \narabi, l\u2019imperialismo inglese si presenta poi nella parte di arbitro, di\n \u201cprotettore delle popolazioni pacifiche\u201d. Un modo come un altro per \ngiustificare la sua dominazione.</p>\n<p>La coalizione dell\u2019imperialismo inglese, del sionismo ebraico e della\n feudalit\u00e0 araba per sfruttare in comune il proletariato e i contadini \nin Palestina, ha trovato un devoto ausiliario nel partito socialista \nAchdut Kavoda di Palestina, sezione della Seconda Internazionale. Questo\n \u201cpartito socialista\u201d incoraggia il compito ignominioso che i coloni \nsionisti chiamano la \u201csanta conquista della terra\u201d, della terra dei \ncontadini arabi. Gli operai ebrei, tristemente incoscienti, che seguono \nl\u2019Achdut Kavoda si uccidono a vicenda con i <i>fellah</i> arabi; i sionisti e gli effendi si arricchiscono.</p>\n<p>La spietata espropriazione dei <i>fellah</i> rovinati prima di \nessere cacciati brutalmente dai loro focolari, la miseria, la pena e la \nfame degli operai ebrei ed arabi, cinicamente sfruttati dalla borghesia \nebraica e dalla nobilt\u00e0 araba, fanno nascere sorde rivolte fra i \nlavoratori della Palestina.</p>\n<p>I fatti di Afula [una cittadina nel nord della Palestina \u2013 n.], dove \nil sangue dei contadini arabi e dei coloni ebrei \u00e8 scorso in una \nbattaglia per la terra, hanno riproposto all\u2019ordine del giorno le \nmalefatte dei colonizzatori anglo-sionisti.</p>\n<p>Il Partito comunista di Palestina condanna l\u2019ipocrisia e l\u2019infamia \ndegli oppressori britannici e dei loro vassalli sionisti. Il Partito \ncomunista di Palestina condanna i miserabili \u201csocialisti\u201d dell\u2019Achdut \nKavoda e i dirigenti \u201cgialli\u201d del sindacato Histadrut.</p>\n<p>Il partito comunista vuole l\u2019organizzazione dei lavoratori \npalestinesi, arabi ed ebrei, senza distinzione di nazionalit\u00e0, e la \ncostituzione di federazioni sindacali unite su una piattaforma di lotta \ndi classe. I comunisti di Palestina resistono alla formazione di una \ncasta operaia sionista privilegiata, suscettibile di venire un giorno \ngettata contro gli operai e i contadini arabi senza difesa.<span></span></p><p>Cos\u00ec tutte le forze reazionarie del paese, dalla polizia inglese ai socialisti, hanno dichiarato guerra al nostro partito.</p>\n<p>Si vedono le bande del fascismo sionista assalire e massacrare gli \noperai rivoluzionari. I circoli operai sono chiusi. Gli arresti si \nmoltiplicano.</p>\n<p>Compagni operai! Esigete la liberazione dei rivoluzionari arrestati! \nEsigete la liberazione di tutti i detenuti politici e di tutti i \nnazionalisti arabi in lotta contro l\u2019oppressione anglo-sionista!</p>\n<p>Abbasso il terrore bianco!</p>\n<p>Viva il Partito comunista di Palestina! </p>\n<p>Viva l\u2019unione fraterna e rivoluzionaria degli sfruttati arabi ed ebrei!</p>\n<p><b>(*)</b> da <i>La Terza Internazionale. Storia documentaria</i>, a cura di Aldo Agosti, II 1924-1928, vol. 2, Editori Riuniti, 1976, pp. 635-6.</p></div></div>\n<div style=\"clear: both;\"></div>\n</div>", "description": "La Terza Internazionale contro l\u2019imperialismo e il sionismo in Palestina (febbraio 1925)  l\u2019\u201dAppello dell\u2019Ufficio orientale  dell\u2019Internazi...", "author": ["maoist"], "source": "https://proletaricomunisti.blogspot.com/2024/02/terza-internazionale-contro.html"}