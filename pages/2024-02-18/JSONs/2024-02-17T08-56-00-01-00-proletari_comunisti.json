{"title": "pc 17 febbraio - Manifestazione a Torino contro la repressione per la Palestina", "published time": "2024-02-17T08-56-00-01-00", "images": ["https://assets.contropiano.org/img/2024/02/torino-repressione-palestina-240x300.jpg"], "content": "<div class=\"post-body entry-content\" id=\"post-body-6775949394065179338\" itemprop=\"description articleBody\">\n<p style=\"text-align: center;\">\u00a0<img alt=\"\" class=\"alignleft wp-image-169360 size-medium\" height=\"640\" src=\"../Images/2024-02-17T08-56-00-01-00/000000.jpg\" srcset=\"../Images/2024-02-17T08-56-00-01-00/000000.jpg\" style='font-family: \"Liberation Serif\", serif; font-size: large;' width=\"512\"/></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro la repressione interna e la guerra. </span><span data-darkreader-inline-color=\"\">Per una Palestina libera!</span></h3>\n<p align=\"justify\"><span data-darkreader-inline-color=\"\">Manifestazione: sabato 17 febbraio, ore 14:30, largo Saluzzo</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro la guerra e la missione del governo Meloni in Mar Rosso</span></h3>\n<p align=\"justify\"><span data-darkreader-inline-color=\"\">I\n governi dell\u2019Occidente hanno intrapreso una deriva sempre pi\u00f9 \nguerrafondaia: il governo Meloni procede. Davanti alla prefettura di \nTorino vogliamo indicare chiaramente le responsabilit\u00e0 delle guerre in \nquesto Governo e in quelli che l\u2019hanno preceduto.</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro il genocidio che il regime israeliano sta commettendo in Palestina</span></h3>\n<p align=\"justify\"><span data-darkreader-inline-color=\"\">La\n solidariet\u00e0 alla popolazione palestinese non basta, la citt\u00e0 di Torino \u2013\n anche in virt\u00f9 del gemellaggio con Gaza \u2013 deve dare una risposta \nconcreta e recidere il protocollo d\u2019intesa tra Iren e Mekorot (compagnia\n idrica nazionale di Israele).</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro ogni tentativo di repressione del dissenso</span></h3>\n<p align=\"justify\"><span data-darkreader-inline-color=\"\">Con\n l\u2019aumento del coinvolgimento del nostro Paese nei conflitti in corso, \nassistiamo al restringimento di ogni spazio di agibilit\u00e0 politica: \npiazze negate per sit-in, violenza<span></span></span></p><a name=\"more\"></a><span data-darkreader-inline-color=\"\"> poliziesca che si abbatte su \nstudenti, docenti antifascisti, migranti, lavoratori o attivisti di \nmovimenti ambientalisti. Durante la giornata della memoria il governo \nMeloni ha strumentalmente vietato le manifestazioni in favore del popolo\n palestinese, mentre chi scendeva in piazza gridava che \u201cMai pi\u00f9!\u201d \nsignifica \u201cmai pi\u00f9 per nessuno!\u201d. La gestione dell\u2019ordine pubblico \u00e8 \npuramente repressiva, mentre \u2013 l\u2019abbiamo visto bene nella nostra citt\u00e0 e\n nella Val di Susa- l\u2019uso smodato delle misure cautelari e dei fogli di \nvia va a colpire chi tenta di organizzarsi e di far valere la propria \nvoce.<span></span></span><p></p><h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro lo sdoganamento dei gruppi neofascisti</span></h3>\n<p align=\"justify\"><span data-darkreader-inline-color=\"\">I\n fascisti vengono accolti dalle istituzioni del nostro paese, a partire \ndalle universit\u00e0, passando per le scuole e nelle piazze come ad Acca \nLaurentia. Si sdogana la propaganda fascista contro i migranti a \nprotezione dei confini dell\u2019Italia e dell\u2019Unione Europea. Come \nantifascisti intendiamo essere l\u2019argine che si oppone a ci\u00f2 che la \nStoria e la resistenza dei popoli ha gi\u00e0 condannato e che oggi tenta \nnuovamente di riacquistare legittimit\u00e0 politica.</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro la guerra interna che sempre pi\u00f9 affama gli strati popolari e criminalizza i migranti</span></h3>\n<p align=\"justify\"><span data-darkreader-inline-color=\"\">L\u2019altra\n faccia della guerra \u00e8 l\u2019economia che scarica sugli strati popolari i \ncosti di armi e munizioni. La fine del mercato tutelato per luce e gas, \nl\u2019aumento dei prezzi, i salari da fame, l\u2019assenza di un welfare adeguato\n e accessibile a tutti, lo smantellamento del reddito di cittadinanza \nsono elementi che si inseriscono in un clima di guerra ai poveri ormai \ndiventato inaccettabile.</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro l\u2019asservimento della scuola e dell\u2019universit\u00e0 al mercato e alla guerra</span></h3>\n<p align=\"justify\"><span data-darkreader-inline-color=\"\">Sempre\n pi\u00f9 le nostre scuole e le universit\u00e0 si rendono complici della guerra. \nLa propaganda guerrafondaia arriva nelle nostre aule grazie alle \n\u201clezioni\u201d delle forze dell\u2019ordine e dell\u2019esercito. Noi diciamo \u201cSoldi \nalla scuola e non alla guerra\u201d.</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro le precettazioni degli scioperi del ministro Salvini</span></h3>\n<p align=\"justify\"><span data-darkreader-inline-color=\"\">Le\n precettazioni del ministro Salvini sono l\u2019ultimo tassello in ordine \ncronologico di un processo volto a smantellare i diritti sul lavoro, \ncolpendo lavoratori e sindacati conflittuali. La linea del ministro non \npu\u00f2 passare!</span></p>\n<h3 align=\"justify\" style='font-family: \"Liberation Serif\", serif; font-size: large;'><span data-darkreader-inline-color=\"\">Contro ogni tentativo di redwashing e di strumentalizzazione</span></h3>\n<p align=\"justify\"><span data-darkreader-inline-color=\"\">Nella\n campagna elettorale che si sta aprendo tante forze si dichiareranno \nfintamente pacifiste per cavalcare gli umori di un popolo stanco della \nguerra. Non accetteremo nessun tipo di strumentalizzazione da chi in \nparlamento ha votato e continua a votare per l\u2019aumento delle spese \nmilitari.</span></p>\n<p align=\"justify\"><span data-darkreader-inline-color=\"\"><em>Cambiare\n Rotta, OSA, NoTav Torino e cintura, NoTav, CUB, USB, Potere al popolo, \nPCI, Rete dei Comunisti, Coordinamento contro la militarizzazione nelle \nscuole, Francesca Frediani consigliera regionale Piemonte.</em></span></p>\n<div style=\"clear: both;\"></div>\n</div>", "description": "Contro la repressione interna e la guerra. Per una Palestina libera!  Manifestazione: sabato 17 febbraio, ore 14:30, largo Sal...", "author": ["maoist"], "source": "https://proletaricomunisti.blogspot.com/2024/02/pc-17-febbraio-manifestazione-torino.html"}