{"title": "pc 26 febbraio - Mario Draghi voce dell\u2019imperialismo europeo: servono 500 miliardi l\u2019anno per la competizione mondiale su transizione e guerra", "published time": "2024-02-26T11-28-00-01-00", "images": ["https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/w238-h184/1663659629225_Draghi_.jpg"], "content": "<div class=\"post-body entry-content\" id=\"post-body-5381638972178126633\" itemprop=\"description articleBody\">\n<div class=\"separator\" style=\"clear: both; text-align: center;\"><a href=\"https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/s1491/1663659629225_Draghi_.jpg\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"1152\" data-original-width=\"1491\" height=\"184\" src=\"../Images/2024-02-26T11-28-00-01-00/000000.jpg\" srcset=\"../Images/2024-02-26T11-28-00-01-00/000000.jpg\" width=\"238\"/></a></div><p>Domani, 27 febbraio, Mario Draghi sar\u00e0 alla Conferenza dei\npresidenti di commissione del Parlamento europeo, a Strasburgo, per parlare del\nsuo prossimo <b>rapporto sulla competitivit\u00e0</b> dell\u2019economia europea atteso\nper giugno e della necessit\u00e0 di un \u201ccambio di paradigma\u201d della politica e\ndell\u2019economia dell\u2019Unione Europea.</p><p class=\"MsoNormal\"><o:p></o:p></p>\n<p class=\"MsoNormal\">Non ci gira attorno l\u2019ex presidente del consiglio italiano,\nDraghi, che in questo caso rappresenta la voce genuina dell\u2019insieme dei paesi\nimperialisti dell\u2019Europa, divisi e in lotta al loro interno per storia e\nlivello di sviluppo capitalistico: il \u201ccambio di paradigma\u201d \u00e8 necessario per\n\u201ccompetere con gli Stati Uniti in un mondo sempre pi\u00f9 armato e violento\u201d (v. il\nManifesto del 25 febbraio) ma anche con la Cina\u2026<o:p></o:p></p>\n<p class=\"MsoNormal\">Per Draghi la differenza con gli altri paesi imperialisti \u00e8\nin tutti i settori: \u00abnella <b>produttivit\u00e0</b>, nella crescita del <b>Pil</b>,\nnel Pil pro capite\u00bb. \u00abL\u2019ordine economico globale in cui l\u2019Europa ha prosperato\n\u00e8 scosso\u00bb, dice, <b>dall\u2019alta dipendenza dall\u2019energia russa</b>, dalle <b>esportazioni\ncinesi</b> e dalla <b>dipendenza per la difesa dagli Usa</b> e <b>dalla\nproduzione industriale digitale</b>.\u201d<o:p></o:p></p>\n<p class=\"MsoNormal\">Per dare una svolta \u201cservono investimenti colossali\u201d! Solo\nnella transizione verde e digitale servono \u201c500 miliardi l\u2019anno, per pagare i\ncosti del taglio del 90% delle emissioni entro il 2040 (<b>800 miliardi\nall\u2019anno</b>, ha stimato la presidente Bce Lagarde; <b>75 miliardi da dare alla\nNato e rispettare l\u2019impegno del 2% di Pil all\u2019anno in armi</b>. Con i governi\nche hanno le mani legate dal patto di Stabilit\u00e0, servirebbe mobilitare il\nrisparmio privato per alimentare il capitalismo finanziario europeo. In Europa,\navrebbe ricordato Draghi, prevale invece la frammentazione e 250 miliardi di\neuro all\u2019anno s\u2019involano verso Wall Street.\u201d<o:p></o:p></p>\n<p class=\"MsoNormal\">Che l\u2019aspetto della \u201cdifesa\u201d sia quello principale, lo\nconferma Valdis Dombrovskis, vice-presidente lettone della Commissione Ue, e \u201cuno\ndei committenti di Draghi\u201d: \u201c\u00c8 chiaro che la difesa-sicurezza avr\u00e0 un posto\nmolto pi\u00f9 importante nella nostra agenda \u2013 ha detto Dombrovskis \u2013 Abbiamo un\ncambiamento di paradigma dal modello di catena di fornitura basato\nsull\u2019efficienza al modello di catena di fornitura basato sulla resilienza. Ed \u00e8\nchiaro che anche la resilienza e la sicurezza economica non arriveranno a costo\nzero. Ci\u00f2 comporter\u00e0 dei costi\u201d.<o:p></o:p></p>\n<p class=\"MsoNormal\">\u201cCosti\u201d: soldi ma soprattutto come condizioni di vita e di\nlavoro che cadono e cadranno ancora di pi\u00f9 sulle spalle del proletariato e delle\nmasse popolari di tutta l\u2019Europa!<o:p></o:p></p>\n<p class=\"MsoNormal\">Nonostante le cannonate delle guerre in corso, nonostante\nmorti e feriti a migliaia, nonostante le distruzioni generalizzate i rappresentanti\ndella borghesia non perdono di vista i loro interessi di classe! Ogni giorno devono\ntrovare il modo per continuare a garantire il loro sistema sociale di morte e\nputrefazione\u2026 ogni giorno, quindi, il proletariato e le masse popolari hanno il\ndovere di trovare i modi per farla finita con questo sistema capitalista-imperialista.<o:p></o:p></p>\n<p class=\"MsoNormal\">ps.: di Mario Draghi questo diceva Joe Biden, dopo averlo\ninsignito come \u201cstatista mondiale\u201d: \"Mi congratulo con il mio amico, primo\nministro Mario Draghi\", insignito del World Statesman Award, \"per il\nsuo lavoro nel far progredire i diritti umani nel pianeta. Draghi \u00e8 stato una\nvoce potente nel promuovere la tolleranza e la giustizia e lo ringrazio per la\nsua leadership\".<o:p></o:p></p>\n<p class=\"MsoNormal\">La corretta visione su Draghi espressa in questo blog era\ninvece questa: \"uomo dell'anno pi\u00f9 servo dei servi dell'imperialismo\nUsa\", per il suo sfegatato sostegno/impegno per la guerra\ninterimperialista, per l'aumento del finanziamento alla Nato, per il suo legame\ncon i peggiori regimi reazionari del \"campo Usa\", dall'Egitto, alla\nTurchia, dall'India, alla Libia, massacratori dei diritti umani e oppressori\ndei loro popoli,<span style=\"mso-spacerun: yes;\">\u00a0 </span>per la sua tolleranza\nverso fascisti, razzisti...\u201d<o:p></o:p></p>\n<p class=\"MsoNormal\">https://proletaricomunisti.blogspot.com/search?q=mario+draghi&amp;max-results=20&amp;by-date=true<o:p></o:p></p>\n<div style=\"clear: both;\"></div>\n</div>", "description": "Domani, 27 febbraio, Mario Draghi sar\u00e0 alla Conferenza dei presidenti di commissione del Parlamento europeo, a Strasburgo, per parlare del s...", "author": ["prolcompal"], "source": "https://proletaricomunisti.blogspot.com/2024/02/pc-26-febbraio-mario-draghi-voce.html"}