{"title": "pc 21 marzo - '\"Economia di guerra\"", "published time": "2024-03-21T16:30:00+08:00", "images": ["https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg"], "content": "<div class=\"post-body entry-content\" id=\"post-body-3124504627709157007\" itemprop=\"description articleBody\">\n<p><span style=\"font-family: arial;\"><b></b></span></p><div class=\"separator\" style=\"clear: both; text-align: center;\"><span style=\"font-family: arial;\"><b><a href=\"https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"168\" data-original-width=\"300\" height=\"224\" src=\"../Images/2024-03-21T16-30-00-08-00/000000.jpg\" srcset=\"../Images/2024-03-21T16-30-00-08-00/000000.jpg\" width=\"400\"/></a></b></span></div><span style=\"font-family: arial;\"><b><br/>Non c'\u00e8 molto da aggiungere, spiegare di fronte alle gravi affermazioni del presidente del Consiglio europeo, Charles Michel - che riportiamo di seguito - che parla di \"economia di guerra\" e se vogliamo la pace devi fare la guerra. </b>Certo, siamo in periodo di elezioni europee e i toni si fanno volutamente forti per raccogliere consensi, ma le dichiarazioni fatte da Charles Michel vanno insieme a fatti e altre dichiarazioni: <b>ieri la Ue ha deciso una nuova dotazione di 4,5 miliardi all'Ucraina, primo pacchetto di 50 miliardi; Macron ipotizza anche l'invio di propri soldati in Ucraina; si annuncia il raddoppio entro fine 2025 dell'attuale produzione militare...\u00a0\u00a0</b></span><p></p><p><b><span style=\"font-family: arial;\">Si preannuncia, di fatto, un'estensione della guerra, almeno in Europa, in nome della \"nostra propria sicurezza\".</span></b></p><p><b><span style=\"font-family: sans-serif;\">Che significhe</span><span style=\"font-family: arial;\">rebbe </span></b><span style=\"font-family: arial;\">\"</span><span style=\"font-family: arial;\"><b>economia di guerra\", quali effetti sarebbero per le masse? </b>Significherebbe concentrare parte dell'economia, fondi, produzione, risorse nella produzione militare; si</span><span style=\"font-family: sans-serif;\"> parla di \"beni a duplice uso\" cio\u00e8 beni che pur nati </span><span>per uso civile, per la medicina, la ricerca scientifica, ecc., possono essere utilizzati per scopi militari</span><span style=\"font-family: sans-serif;\">; quindi spostare finanziamenti del governo verso missioni militari e armamento, togliendoli sempre pi\u00f9 a fondi per il lavoro, il reddito, i servizi sociali, la salute, la scuola, ecc.</span></p><p><b>La \"sicurezza\" di cui parla \u00e8 quella dei imperialisti, non certo quella delle masse popolari </b>che verrebbe, proprio da quest'estensione degli interventi messa a rischio. E che non si tratti di \"difesa\" lo dice lo stesso Commissario quando dichiara che per la prima volta nella storia della UE verranno consegnate armi letali all'Ucraina.</p><p>La chiusura di questo scritto di Charles Michel \u00e8 altrettanto inquietante. Scrive: Questa battaglia richiede una\u00a0<b style=\"background-color: transparent;\">leadership forte: </b><span>per mobilitare i nostri cittadini, le nostre imprese e i nostri governi...\". Che significa \"leadership forte\"? Se non la dichiarazione chiara che guerra e governi di moderno fascismo.</span></p><p><b><span>Charles Michel: \"Se vogliamo la pace dobbiamo prepararci alla guerra\" - Gentiloni: \"Bisogna sbrigarsi\".\u00a0</span></b></p><p>\"...l vento sta cambiando, perlomeno nelle intenzioni di Bruxelles e di un ampio fronte di capitali, unite nel convincimento che<b> una nuova corsa alle armi \u00e8 cominciata</b>. E che, quindi, <b>anche la Banca europea... debba adesso indossare l\u2019elmetto e finanziare progetti per la difesa</b>: il pressing \u00e8 oggetto di una lettera firmata ieri da 14 Paesi, tra cui<b> Italia, </b>Francia e Germania....</p><p>...Come finanziare la nuova difesa comune, per\u00f2, ancora non si sa. Il commissario all\u2019Economia Paolo Gentiloni parla di possibile nuovo debito comune...\"</p><p><b>Dall\u2019intervento di\u00a0</b><b>Charles Michel Presidente del Consiglio europeo</b></p><p>\"...La Russia rappresenta una seria minaccia militare per il nostro continente europeo e per la sicurezza globale. Se la riposta dell\u2019Ue non sar\u00e0 adeguata e se non forniamo all\u2019Ucraina sostegno sufficiente per fermare la Russia, saremo i prossimi.</p><p>Dobbiamo quindi essere pronti a difenderci e <b>passare a una modalit\u00e0 di \u00abeconomia di guerra\u00bb. </b>\u00c8<span></span></p><a name=\"more\"></a> giunto il momento di assumerci la responsabilit\u00e0 della<b> nostra propria sicurezza.</b> Non possiamo pi\u00f9 contare sugli altri o essere in balia dei cicli elettorali negli Stati Uniti o altrove.<p></p><p>Dobbiamo rafforzare la nostra capacit\u00e0, sia per l\u2019Ucraina che per l\u2019Europa, di difendere il mondo democratico. <b>Un\u2019Europa pi\u00f9 forte contribuir\u00e0 anche a rafforzare l\u2019alleanza Nato e potenzier\u00e0 la nostra difesa collettiva.</b></p><p>Possiamo essere fieri di quanto abbiamo fatto finora, ma c\u2019\u00e8 ancora molto che possiamo e dobbiamo fare.</p><p>In una telefonata a due giorni dall\u2019inizio della guerra il presidente Zelensky ha chiesto all\u2019Ue di inviare armi. Insieme all\u2019Alto rappresentante Borrell <b>ci siamo adoperati con i leader dell\u2019Ue per consegnare armi letali all\u2019Ucraina.</b> Non era mai successo prima nella storia della nostra Unione.\u00a0</p><p>Abbiamo anche intensificato la nostra azione sul fronte militare. Dall\u2019inizio della guerra <b>l\u2019industria europea della Difesa ha aumentato del 50% la sua capacit\u00e0 di produzione ed entro la fine del prossimo anno raddoppieremo la produzione europea di munizioni, portandola a oltre 2 milioni di pezzi.</b></p><p>Dobbiamo fare di pi\u00f9 per aiutare l\u2019Ucraina e rafforzare la nostra difesa europea. Dobbiamo essere in grado di parlare non solo la lingua della diplomazia, <b>ma anche quella del potere.</b></p><p>Quest\u2019anno, la Russia dovrebbe spendere il 6% del Pil per la difesa, mentre l\u2019Ue continua a spendere in media meno del 2% del Pil previsto dall\u2019obiettivo della Nato.</p><p>Sono decenni che l\u2019Europa non investe a sufficienza nella nostra sicurezza e difesa. Oggi siamo di fronte alla pi\u00f9 grande sfida di sicurezza dalla Seconda guerra mondiale, per cui dobbiamo rafforzare la nostra prontezza alla difesa. Per farlo, sar\u00e0 necessario che <b>il nostro pensiero compia una transizione radicale e irreversibile verso una forma mentis incentrata sulla sicurezza strategica.</b></p><p>Dobbiamo dare priorit\u00e0 all\u2019Ucraina e <b>dobbiamo anche spendere di pi\u00f9</b>, in modo pi\u00f9 intelligente e meno frammentato...</p><p>Il nostro obiettivo dovrebbe essere di <b>raddoppiare entro il 2030 i nostri acquisti dall\u2019industria europea,</b> cos\u00ec da garantire una maggiore prevedibilit\u00e0 alle nostre imprese. <b>Contratti pluriennali le incentiveranno inoltre ad aumentare la loro capacit\u00e0 di produzione.\u00a0</b></p><p><b>Gli investimenti nella Difesa sono costosi</b>, ma senza \u00e8 impossibile accrescere la nostra produzione in questo settore. Dobbiamo trovare modi per <b>facilitare l\u2019accesso dell\u2019industria ai finanziamenti sia pubblici che privati. </b>Anche l\u2019emissione di obbligazioni europee per la difesa al fine di raccogliere fondi per acquistare materiale o effettuare investimenti nella nostra industria potrebbe rappresentare un mezzo potente per rafforzare la nostra base tecnologica, industriale e di innovazione. Dobbiamo inoltre valutare la possibilit\u00e0 di ampliare il mandato della Banca europea per gli investimenti e adattare la politica di prestiti per consentirci di fare di pi\u00f9 a sostegno della nostra industria europea della Difesa, ad esempio <b>cambiando la definizione di beni a duplice uso.</b></p><p>Questa battaglia richiede una <b>leadership forte: per mobilitare i nostri cittadini, le nostre imprese e i nostri governi </b>a favore di un nuovo spirito di sicurezza e di difesa in tutto il continente europeo.</p><p>Se vogliamo la pace, dobbiamo prepararci alla guerra\".</p>\n<div style=\"clear: both;\"></div>\n</div>", "pdf_content": null, "pdf_links": [], "description": "Non c'\u00e8 molto da aggiungere, spiegare di fronte alle gravi affermazioni del presidente del Consiglio europeo, Charles Michel - che riportiam...", "author": ["fannyhill"], "source": "https://proletaricomunisti.blogspot.com/2024/03/pc-21-marzo-economia-di-guerra.html", "source_name": "proletari comunisti"}