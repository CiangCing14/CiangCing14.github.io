{"title": "pc 21 marzo - Elezioni... di buone intenzioni \u00e8 lastricato l'infermo", "published time": "2024-03-21T14:00:00+08:00", "images": ["https://assets.contropiano.org/img/2024/03/Presentazione-candidati-Napoli-Potere-al-popolo-5.jpg"], "content": "<div class=\"post-body entry-content\" id=\"post-body-2946846730187318792\" itemprop=\"description articleBody\">\n<p><span><b>I cazzari elettoralisti e riformisti della 'sinistra opportunista' aspiranti parlamentari\u00a0</b></span></p><p><span><span><span><span>\"<span>Le\n elezioni possono, se opportunamente utilizzate, divenire strumento per \nla riorganizzazione della sinistra e per la costruzione di un progetto \nalternativo di societ\u00e0\" -\u00a0 Tenuto conto che secondo Stamegna... le sfide elettorali sarebbero \"</span></span></span></span></span><span><span>Attualmente l\u2019unico campo su cui muoversi,</span></span><em>* membro del Coordinamento nazionale di Potere al Popolo</em></p><p style=\"text-align: center;\"><em>*****</em></p><div class=\"category-archive single\">\n<h1><span>Le elezioni possono essere il passaggio per la trasformazione sociale?</span></h1>\n<b><span class=\"articleauthor\">di <a href=\"https://contropiano.org/author/hkcmnst917a\">\nClaudio Stamegna *        </a></span><a href=\"https://contropiano.org/author/hkcmnst917a\"><em>* membro del Coordinamento nazionale di Potere al Popolo</em></a></b>\n</div>\n<div id=\"thumbsingle\">\n<a href=\"https://assets.contropiano.org/img/2024/03/Presentazione-candidati-Napoli-Potere-al-popolo-5.jpg\" rel=\"aprilightbox\" title=\"Ingrandisci la foto Le elezioni possono essere il passaggio per la trasformazione sociale?\"><img alt=\"\" height=\"167\" src=\"../Images/2024-03-21T14-00-00-08-00/000000.jpg\" srcset=\"../Images/2024-03-21T14-00-00-08-00/000000.jpg\" width=\"400\"/></a></div>\n<p align=\"left\"><span><span style=\"font-family: Liberation Serif, serif;\"><span>Le\n elezioni politiche si inquadrano oggi come mera affermazione di \nrapporti di forza interno a gruppi che agiscono in un sistema \nparalizzato. La finalit\u00e0 non \u00e8 pi\u00f9 quella di una contrapposizione tra \nvisioni e modelli diversi di societ\u00e0, ma solo quella di testimonianza \ndella propria esistenza. Il mondo si muove su interessi particolari a \ncui ci si sottomette pur di esserci. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Alcune\n organizzazioni di sinistra, intendendo con queste le piccole formazioni\n socialiste e comuniste oggi presenti in Italia, che potrebbero \ncostituire la spinta per un rilancio della politica come strumento di \ncambiamento, continuano a lavorare nella logica delle elezioni e del \nmaggioritario, a cui dicono di opporsi, ma in cui puntualmente ricadono \nad ogni tornata elettorale, non comprendendo che non riusciranno ad \nemergere finch\u00e9 non si porranno come forza alternativa ed indipendente \nrispetto al quadro politico generale. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Questo\n non vuol dire rinunciare a partecipare alle sfide elettorali. \nAttualmente questo \u00e8 l\u2019unico campo su cui muoversi, ma la partecipazione\n alle elezioni deve essere inquadrata come una opportunit\u00e0 per<span></span></span></span></span></p><a name=\"more\"></a><span><span style=\"font-family: Liberation Serif, serif;\"><span> farsi \nconoscere e per approfittare dei piccoli spazi di dibattito sempre pi\u00f9 \nlimitati in un sistema alla deriva antidemocratica e caratterizzato \ndalla accentuata manifestazione repressiva nei confronti di ogni voce \nfuori dalla visione unica capitalista. </span></span></span><p></p>\n<p align=\"left\"><span><span style=\"font-family: Liberation Serif, serif;\"><span>Le\n elezioni possono, se opportunamente utilizzate, divenire strumento per \nla riorganizzazione della sinistra e per la costruzione di un progetto \nalternativo di societ\u00e0. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Non\n si pu\u00f2 poi prescindere, oramai, dal contesto politico internazionale, \ndalle posizioni euro-atlantiste e dal ruolo che la NATO svolge come \nesercito al servizio delle espansioni imperialiste. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Non\n si pu\u00f2 prescindere dai fermenti di piazza che proprio su questi temi \nhanno ritrovato vigore e attrazione nelle giovani generazioni. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Non\n si pu\u00f2 prescindere dalla resistenza palestinese e dal genocidio di una \npopolazione oramai simbolo per l\u2019intero pianeta di lotta contro gli \noppressori. </span></span></span></p>\n<p align=\"left\"><span><span style=\"font-family: Liberation Serif, serif;\"><span>Non\n si pu\u00f2 prescindere dalle rivendicazioni di genere, che la comunicazione\n mainstream valuta anacronistica in considerazione del fatto che alcune \ndonne hanno raggiunto i vertici del comando: \u00e8 proprio questo che \ndimostra che la liberazione della donna \u00e8 ancora lunga in quanto quelle \ndonne, portate ad esempio, sono represse all\u2019interno della logica \nguerrafondaia ed imperialista espressione di una visione patriarcale \ndella societ\u00e0. </span></span></span></p>\n<p align=\"left\"><span><span style=\"font-family: Liberation Serif, serif;\"><span>L\u2019incapacit\u00e0\n di alcune organizzazioni di sinistra di non saper leggere la storia e \ndi non saper cogliere la potenzialit\u00e0 che l\u2019attuale contesto offre, per \nchiudersi in scelte di piccolo cabotaggio nella speranza di conseguire \nun effimero risultato elettorale, dimostra una grave miopia politica. </span></span></span></p>\n<p align=\"left\"><span><span style=\"font-family: Liberation Serif, serif;\"><span>E\u2019\n necessario alzare il livello di guardia e di scontro politico facendo \nemergere le contraddizioni di un sistema che per poter sostenere \nl\u2019insostenibile fornisce narrazioni falsate della realt\u00e0 e che, non \navendo argomentazioni valide, utilizza la repressione, la \ndelegittimazione fino alla criminalizzazione e l\u2019oscuramento delle idee \ncome unica arma di difesa.</span></span></span></p>\n<p align=\"left\"><em>\u00a0* membro del Coordinamento nazionale di Potere al Popolo</em></p>\n<div style=\"clear: both;\"></div>\n</div>", "pdf_content": null, "pdf_links": [], "description": "I cazzari elettoralisti e riformisti della 'sinistra opportunista' aspiranti parlamentari\u00a0 \" Le  elezioni possono, se opportunamente utilizz...", "author": ["maoist"], "source": "https://proletaricomunisti.blogspot.com/2024/03/pc-21-marzo-elezioni-di-buone.html"}