{"title": "pc 7 marzo - La collaborazione tra Italia e Israele si intensifica - stato imperialista italiano e governo Meloni complici del genocidio in corso", "published time": "2024-03-07T10-02-00-01-00", "images": ["https://assets.contropiano.org/img/2024/03/Italia-Israele.png"], "content": "<div class=\"post-body entry-content\" id=\"post-body-1939534220734962123\" itemprop=\"description articleBody\">\n<p><span><b>Un contributo informativo</b></span><br/></p><div class=\"category-archive single\">\n<h1><span>Dual use e doppio standard. Nuova collaborazione della Farnesina con Israele</span></h1>\n<span class=\"articleauthor\">di <a href=\"https://contropiano.org/author/sergio\">\nGigi Sartorelli        </a>\n</span>\n</div>\n<div id=\"thumbsingle\">\n<a href=\"https://assets.contropiano.org/img/2024/03/Italia-Israele.png\" rel=\"aprilightbox\" title=\"Ingrandisci la foto Dual use e doppio standard. Nuova collaborazione della Farnesina con Israele\"><img alt=\"\" height=\"167\" src=\"../Images/2024-03-07T10-02-00-01-00/000000.png\" srcset=\"../Images/2024-03-07T10-02-00-01-00/000000.png\" width=\"400\"/></a></div>\n<p><span><span style=\"font-family: Liberation Serif, serif;\"><span>\u00a0<a href=\"https://contropiano.org/documenti/2023/12/07/rompere-la-complicita-tra-italia-e-israele-dossier-per-la-campagna-di-boicottaggio-0166762\">l\u2019Accordo di Cooperazione Industriale Scientifica e Tecnologica</a>,\n in vigore dal 2002, sia uno degli strumenti con cui il nostro paese \npartecipa al massacro. Anche quest\u2019anno il ministero degli Esteri non ha\n fatto mancare la pubblicazione del bando relativo.</span></span></span></p>\n<p><span>Nel testo si prevede che, dagli organi preposti della Farnesina, verranno finanziati per met\u00e0 del loro ammontare 11 \u201c</span><em><span>progetti congiunti di ricerca italo-israeliani</span></em><span>\u201c.\n I settori interessati sono tre, quelli delle tecnologie del suolo, \ndell\u2019acqua, e dell\u2019ottica di precisione, elettronica e tecnologia \nquantistica.<span></span></span></p><p><span>In pratica, l\u2019intera gamma degli \nstudi \u00e8 parte integrante della politica<span></span></span></p><a name=\"more\"></a><span> israeliana di Apartheid. Mentre \nvogliono implementare le rese del suolo, continuano gli insediamenti \nillegali e da anni proibiscono ai palestinesi l\u2019accesso alle terre della\n West Bank che gli sono state riconosciute (meno dell\u20191% dell\u2019area non \ngli \u00e8 interdetto, secondo un rapporto della Banca Mondiale di una decina\n di anni fa).</span><p></p>\n<p><span>Non \u00e8 mai ridondante ricordare le \nindagini di Amnesty International, che hanno mostrato come l\u2019accesso \nall\u2019acqua sia sistematicamente e scientificamente negato da Israele, \nmentre a Gaza gi\u00e0 prima del 7 ottobre il 97% dell\u2019acqua non era \npotabile. Ma \u00e8 l\u2019ultimo ambito di ricerca che \u00e8 orientato direttamente \nalle attivit\u00e0 militari di Tel Aviv.</span></p>\n<p><span>Tecnologie ottiche ed elettronica \nsono, come tutti ormai sanno, una parte fondamentale degli armamenti \ndegli eserciti contemporanei. E difatti, riporta il Fatto Quotidiano, \nnel 2021 tra i vincitori del bando c\u2019era la Elbit Systems Ltd, una delle\n pi\u00f9 grandi aziende belliche israeliane, che come diverse altre si \nfregia del fatto che i propri prodotti siano \u201c</span><em><span>ground-tested</span></em><span>\u201d o \u201c</span><em><span>combat proven</span></em><span>\u201c, ovvero sperimentati sulla pelle dei palestinesi.</span></p>\n<p><span>Risulta chiaro come il boicottaggio accademico sia una strada concreta per \u201c</span><em><span>esercitare\u00a0pressione sullo stato di Israele\u00a0affinch\u00e9 si impegni al rispetto del\u00a0diritto internazionale</span></em><span>\u201c. \u00c8 questo che si legge in una <a href=\"https://docs.google.com/forms/d/e/1FAIpQLSfX-aSjxr3REOxNSagq8Adafb3Q8LXDP0vLu-QSW4hhQIT-vA/viewform\">lettera aperta</a> inviata da molti esponenti delle universit\u00e0 italiane alla Farnesina, per gli evidenti impieghi\u00a0</span><em><span>dual use</span></em><span>, civile e militare, delle ricerche che si andrebbe a finanziare.</span></p>\n<p><span>Tema su cui dovrebbe essere sensibile\n il suddetto dicastero, visto che Tajani, in qualit\u00e0 di presidente \ndell\u2019incontro dei ministri degli Esteri del G7 alla Conferenza sulla \nsicurezza di Monaco, poco pi\u00f9 di due settimane fa aveva dichiarato \nl\u2019impegno a prevenire l\u2019acquisizione di strumentazione dual use da parte\n della Russia. Cosa su cui la Cina \u00e8 stata accusata pi\u00f9 e pi\u00f9 volte.</span></p>\n<p><span>D\u2019altronde, anche il recente approfondimento uscito su <a href=\"https://altreconomia.it/litalia-ha-esportato-armi-e-munizioni-verso-israele-dopo-il-7-ottobre-i-dati-dellistat/?utm_source=newsletter&amp;utm_medium=email&amp;utm_campaign=2822024NANS\">Altreconomia</a>\n ha mostrato come a Tel Aviv l\u2019Italia fornisca anche direttamente armi. E\n questo anche dopo il 7 ottobre, nonostante le rassicurazioni del \nministro della Difesa Crosetto, che evidentemente non valgono nulla.</span></p>\n<p><span>In questo caso\u00a0</span><em><span>dual use</span></em><span>\u00a0fa\n rima con il doppio standard da sempre utilizzato dalle classi dirigenti\n occidentali. Quello che viene condannato come \u00abcriminale\u00bb e \n\u00abantidemocratico\u00bb fuori dal Patto Atlantico, al suo interno \u00e8 la \nnormalit\u00e0. Una normalit\u00e0 che va contestata e rotta dalla lotta per la \npace e la giustizia sociale.</span></p>\n<div style=\"clear: both;\"></div>\n</div>", "pdf_content": null, "pdf_links": [], "description": "Un contributo informativo  Dual use e doppio standard. Nuova collaborazione della Farnesina con Israele  di  Gigi Sartorelli                ...", "author": ["maoist"], "source": "https://proletaricomunisti.blogspot.com/2024/03/pc-7-marzo-la-collaborazione-tra-italia.html"}