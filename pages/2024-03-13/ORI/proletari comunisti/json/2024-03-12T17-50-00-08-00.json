{"title": "pc 12 marzo \u2013 La crisi Stellantis: tra Mirafiori e indotto, tra ristrutturazione e cassa integrazione, migliaia di posti di lavoro a rischio", "published time": "2024-03-12T17:50:00+08:00", "images": ["https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg"], "content": "<div class=\"post-body entry-content\" id=\"post-body-6197733075506350465\" itemprop=\"description articleBody\">\n<p style=\"text-align: center;\">\u00a0<a href=\"https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg\" style=\"margin-left: 1em; margin-right: 1em;\"><img border=\"0\" data-original-height=\"740\" data-original-width=\"1170\" height=\"202\" src=\"../Images/2024-03-12T17-50-00-08-00/000000.jpeg\" srcset=\"../Images/2024-03-12T17-50-00-08-00/000000.jpeg\" width=\"320\"/></a></p><p style=\"text-align: left;\"><span style=\"text-align: justify;\">In attesa della manifestazione\nsindacale unitaria del 12 aprile prossimo, tanto unitaria che mette insieme\nanche la sigla dell\u2019Associazione Quadri, vengono elencate, in un articolo del\nSole 24 ore del 9 marzo, oltre naturalmente alla Stellantis Mirafiori, le\naziende dell\u2019indotto in situazione di crisi. Una crisi industriale che si\naggrava e che, come detto in un consiglio regionale, in poco pi\u00f9 di dieci anni\nha portato alla perdita di 40mila posti di lavoro.</span></p><p class=\"MsoNormal\" style=\"text-align: justify;\"><o:p></o:p></p>\n<p class=\"MsoNormal\" style=\"text-align: justify;\">Per quanto riguarda Mirafiori \u201cche\nconta circa 12.000 lavoratori nell'intero comprensorio e 3200 nelle Carrozzerie\ndove si assemblano i modelli Maserati e la Fiat 500 elettrica: \u201cPer oltre 2200\naddetti \u00e8 stata aperta una procedura di cassa integrazione \u2026 per l'intero mese\ndi marzo, prolungata fino al 20 aprile<span></span></p><a name=\"more\"></a> prossimo, e si passa ad un solo turno.\nUna specie di prova generale, dicono i rappresentanti dei lavoratori, per\ntenere lo stabilimento al minimo.\u201d<o:p></o:p><p></p>\n<p class=\"MsoNormal\" style=\"text-align: justify;\">Ai 40 mila persi in questi dieci\nanni, quindi, adesso se ne potrebbero aggiungere altri 3000 per le vertenze\naperte: \u201cSono una dozzina le vertenze aperte nella sola provincia di Torino con\ncirca 3mila addetti a rischio\u201d tutti nell\u2019automotive.<o:p></o:p></p>\n<p class=\"MsoNormal\" style=\"text-align: justify;\">C\u2019\u00e8 la <b>Lear</b>, definita\n\u201cpunta dell\u2019iceberg\u201d, \u201cmultinazionale che produce sedili per auto con 400\naddetti nello storico stabilimento di Grugliasco\u201d;<o:p></o:p></p>\n<p class=\"MsoNormal\" style=\"text-align: justify;\">la \u201c<b>Delgrosso</b>, storica\nazienda che produce filtri per auto, oggi in una gravissima crisi di liquidit\u00e0.\nCon 108 addetti a rischio\u201d;<o:p></o:p></p>\n<p class=\"MsoNormal\" style=\"text-align: justify;\">\u201cci sono anche 300 addetti su\n1200 della <b>Marelli Lighting</b>, (un'azienda italo-tedesca attiva nel\nsettore dell'illuminazione per autoveicoli, avente sede a Reutlingen)<o:p></o:p></p>\n<p class=\"MsoNormal\" style=\"text-align: justify;\">\u201ci 500 addetti della\nmultinazionale <b>Denso</b> di Poirino - uno degli stabilimenti in capo al Gruppo\ngiapponese impegnato nella produzione di unit\u00e0 di riscaldamento, ventilazione,\naria condizionata e di moduli raffreddamento motore e<o:p></o:p></p>\n<p class=\"MsoNormal\" style=\"text-align: justify;\">\u201ccirca 300 addetti di <b>SKF</b>,\nleader globale nella produzione di cuscinetti a sfera, parte dei quali\ndestinati al settore automotive<o:p></o:p></p>\n<p class=\"MsoNormal\" style=\"text-align: justify;\">mentre \u201c<b>Proma</b>, storica\nrealt\u00e0 dell'indotto automotive made in Italy, ha comunicato pochi giorni fa \u2026 la\ndecisione di chiudere il sito produttivo di Grugliasco, in provincia di Torino\ne di spostare i 110 addetti nel polo di Bruino.\u201d<o:p></o:p></p>\n<p class=\"MsoNormal\" style=\"text-align: justify;\">L\u2019insieme, dice un sindacalista\ndella Uilm, \u00e8 \u201cUn dato preoccupante se inserito in un contesto nel quale Stellantis\nsta definendo il puzzle produttivo per gli altri stabilimenti italiani nei\nprossimi anni: dopo la Pandina per Pomigliano fino al 2027, arriva la conferma\nche le nuove Alfa Romeo Stelvio e Giulia si faranno a Cassino a partire\nrispettivamente dal 2025 e dal 2026, mentre Melfi resta focalizzata sulla\npiattaforma Stla Medium.\u201d<o:p></o:p></p>\n<p class=\"MsoNormal\" style=\"text-align: justify;\">A parte il fatto che la\n\u201cconferma\u201d per Cassino e Melfi si deve prima concretizzare, ma a proposito di\n\u201cpuzzle produttivo\u201d la Stellantis ha gi\u00e0 deciso in merito e senza dubbi\nrispetto agli stabilimenti in Brasile, per esempio, con un investimento di 5,6\nmiliardi di euro e il lancio di 40 nuovi prodotti, cos\u00ec come in Argentina con\nun investimento di 370 milioni per la produzione di batterie (dal quotidiano\ndei padroni del 7 marzo), e per non dire dei miliardi negli Stati Uniti\u2026 <o:p></o:p></p>\n<p class=\"MsoNormal\" style=\"text-align: justify;\">Stellantis (che ricordiamo ha\ndichiarato 18,6 miliardi di profitti nel 2023) gode dappertutto della \u201cpolitica\ndegli incentivi\u201d messi in campo da quasi tutti i governi, mentre, allo stesso\ntempo, scarica di fatto, la \u201ccrisi da transizione\u201d sulle operaie e sugli\noperai. In questo senso, pi\u00f9 che chiedere \u201caiuto alle Istituzioni\u201d per\nrisolvere la \u201ccrisi\u201d, gli operai devono scegliere come contrastare i piani di\nristrutturazione generale messi in campo dal padrone.<o:p></o:p></p>\n<div style=\"clear: both;\"></div>\n</div>", "pdf_content": null, "pdf_links": [], "description": "In attesa della manifestazione sindacale unitaria del 12 aprile prossimo, tanto unitaria che mette insieme anche la sigla dell\u2019Associazion...", "author": ["prolcompal"], "source": "https://proletaricomunisti.blogspot.com/2024/03/pc-12-marzo-la-crisi-stellantis-tra.html"}